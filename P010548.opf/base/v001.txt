༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOEGS1016943
ImageGroup:
||ISBN:
101 JW240
||7542110349
LCCN:
n/a
Title:
དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ་
dgag lan mun sel sgron me la rnam par dpyad pa log rtog nyes rdul sprug
pa'i rnga yab
Author:
བློ་བཟང་ཆོས་གྲགས་
blo bzang chos grags
Descriptor:
Original Publication:
In/a;n/a
Place:
Publisher:
[lan kru'u]
kan su'u mi rigs dpe skrun khang
2005
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



༄༅། །དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་
ལོག་རྟོག་ཉེས་རྡུལ་སྤྲུག་པའི་རྔ་ཡབ།
རོང་བོ་བློ་བཟང་ཆོས་གྲགས་ཀྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
中观正见/罗藏曲扎著,一兰州:甘肃民族出版社,
2005
ISBN 7-5421-1034-9
1.中... 1.罗.. .中观派一研究一藏语
N. B946.9
中国版本图书馆 CIP 数据核字(2005) 第064747号
名:中观正见
作者:罗藏曲扎著
责任编辑:旦知草
封面设计:杨小东
版:甘肃民族出版社(730030 兰州市南滨河东路520号)
行;甘肃民族出版社发行部(730030 兰州市南滨河东路520号)
刷:兰州恒达彩印包装有限责任公司
本:850X1168 1/32 印张:5.781
数:90千
次:2005年7月第1版 2005年7月第1次印刷
数:1-1000
号:ISBN 7-5421-1034-9(民文)
定 价 :10.00 元
出发印开字版印书定
甘肃民族出版社图书若有破损、缺页或无文字现象,可直接与本社联系调换。
[邮编:730030 地址:
兰州市南滨河东路520号 电话:0931-8773261(编辑部)
0931-8773262(发行部) 联系人:桂銜 E-mail:Lanzhougy@163.com]
版权所有翻印必究



འགོ་བརྗོད་པད་དཀར་དོ་ཤལ།
འགོ་བརྗོད་པད་དཀར་དོ་ཤལ།
་ སྟོན་པ་ཚད་མ་ཤཱཀྱའི་རྒྱལ་བོ་དང་། །འགྲེལ་བྱེད་ཚད་མ་ཀླུ་
དང༌ ཟླ་བའི་ཞབས། ། སྐྱེས་བུ་ཚད་མ་འཇམ་མགོན་བློ་བཟང་་་་་་
གྲགས། །བསྟན་པ་ཚད་མ་སྤེལ་བའི་བཀའ་དྲིན་དྲན། །ཚད་མ་མེད་
ན་བསྟན་དང་སྟོན་པ་གཉིས། །བསླུ་མེད་སྐྱབས་མཆོག་ཡིན་པར་ཅི་
ལས་ཤེས། །བསྟན་དང་སྟོན་པའང་ཚད་མ་མིན་འདོད་ན། །དེ་དག་
ཆོས་ལུགས་གང་ཡིན་རྩོད་མི་དགོས། །ཚད་མའི་ལུང་དང་ཚད་མའི་
རིགས་ལམ་གྱིས། །ཚད་མར་གྲུབ་པའི་བསྟན་དང་སྟོན་པ་ལ། ། ཐ་
སྙད་བློ་ཡིས་ཡིད་ཆེས་རྙེད་ཡོད་ན། །ཐ་སྙད་ཚད་མ་མེད་པར་ཇི་ལྟར་
སྨྲ། །དོན་དམ་སྒྲ་དང་རྟོག་པས་མཚོན་མི་ནུས། །སྒྲ་རྟོག་མཚོན་དོན་
བདེན་རྫུན་ཚད་མ་མེད། །དེ་ལྟར་འདོད་མཁན་རང་གི་རང་ལུགས་
ཀྱི། །དམ་བཅའ་གང་སྨྲས་རང་གིས་རྫུན་དུ་བཏང་། ། སྒྲ་དང་རྟོག་
པས་མཚོན་མི་ནུས་པའི་དོན། ། མངོན་སུམ་མྱོང་བའི་ཚུལ་གྱིས་མི་
ནུས་དོན། ། དོན་སྤྱིའི་ཚུལ་དུའང་སྟོན་པར་མི་ནུས་ན། །དོན་དམ་
སྟོན་པའི་གསུང་རབ་བསྲེག་པར་འོས། །རང་བཞིན་བདེན་གྲུབ་་་
བཀག་པའི་དོན་དམ་དང༌། །འོད་གསལ་སེམས་ཀྱི་མིང་གི་དོན་དམ་
གཉིས། །མིང་གཅིག་དགག་སྒྲུབ་དོན་གཉིས་ཐ་དད་ཕྱིར། །སྐྲ་དང་
ཡལ་
1-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སྨྲ་ར་མཉམ་བསྲེ་བྱེད་མི་རུང་། ། སྟོང་ཉིད་མེད་དགག་དབུ་མ་སྤྱི་ཡི་
ལུགས། ། མ་ཡིན་དགག་འདོད་ སྔགས་ དང་ སེམས་ ཙམ་ལུགས། །
དྲང་ངེས་འབྱེད་རྒྱུ་ཡོད་ཀྱང་དེང་གི་དུས། ། རྣམ་འགྲེལ་ལུགས་་་་་
བརྒྱུའི་དཔེ་རུ་བཞག་ན་ལེགས། །ཡོད་པ་མ་ཡིན་བདེན་གྲུབ་རང་
བཞིན་མེད། །མེད་པ་མ་ཡིན་ཀུན་རྫོབ་རྟེན་འབྲེལ་ཡོད། །ཡོད་མེད་
འགལ་འདུའི་ཀློང་དུ་མི་འཁྱམ་པ། ། དབུ་ཚད་མཁའ་ལྡིང་དབང་
བོའི་ཁྱད་ཆོས་ཡིན། །སངས་རྒྱས་ས་ན་ཇི་ལྟ་ཇི་སྙེད་ཀྱི། །ཆོས་ཀུན་
མངོན་པར་གཟིགས་པའི་སེམས་མེད་ན། །ས་སྐུ་རྡོ་སྐུ་དག་དང་ཁྱད་
མེད་པས། །དེ་འདྲའི་སངས་རྒྱུས་མཁས་པ་སུ་ཡིས་འདོད། ། རྣམ་
རྟོག་བཟང་ངན་ ཐམས་ ཅད་འཆིང་བྱེད་དང༌། །ཡིད་བྱེད་འགོག་་
པའི་བླུན་སྒོམ་ཐར་ལམ་དུ། ། འདོད་མཁན་རྒྱ་ནག་བོད་དཀར་སུ་
ཡིན་ཀྱང༌། ། མ་ཧཱ་ཡ་ནའི་སྤྲུལ་སྐུར་ཐེ་ཚོམ་མེད། ། འཁོར་འདས་
ཆོས་ཀུན་སེམས་ཀྱི་རོལ་བ་དང༌། །སེམས་ལས་ལོགས་སུ་ཆོས་ཡོད་མི་
འདོད་ པ། ། སེམས་ ཙམ་ ལུགས་ དང༌ ཁྱད་ པར་ མ་ མཆིས་ པས། །
བདེན་མིན་སེམས་ཙམ་གཞུང་ལ་ལྟོས་པས་གསལ། །དབུ་མ་ཆེན་པོ་
ལྟ་བའི་ཡང་རྩེ་སོགས། ། རྔམ་རྔམ་རྫིག་རྫིག་ཁ་སྟངས་མཐོ་ན་་་་་་
ཡང་། ། འཇལ་བྱེད་ཚད་མ་མེད་པར་སྒྲོགས་ཚར་བས། ། དེ་དག་་
བདེན་པའི་ཚད་གཞི་གང་ལ་བྱེད། ། རྫོགས་རིམ་མཐོན་པའི་སྐབས་
-
2
-



འགོ་བརྗོད་པད་དཀར་དོ་ཤལ།
ཀྱི་སྤྱོད་པ་དང་། །ཁྲིམས་འཆལ་གསེར་དང་ཁྱི་སྐྱག་མཉམ་བསྲེ་དེ། །
རྒྱན་ དུ་རློམ་ཞིང་མངོན་དུ་ སྒྲོག་ པ་དེ། ། ལོག་ལྟའི་མདའ་ ཆར་་་་་
འགུགས་པའི་གཡབ་མོ་ཡིན། །གོ་ཤཱཀ་སྟག་ཚང་བ་སོགས་དགྲ་ངན་
དཔུང༌། ། སྔོན་དུས་སྲིད་སྒྲུབ་ལུང་རིགས་མཚོན་རྣོན་ཀྱིས། ། ཚར་
བཅད་ཀུ་རུ་པ་ཀའི་གནའ་ཤུལ་གྱི། །མཚོན་ཆག་རྙེད་པའང་དཔའ་
བོའི་རློམ་སེམས་སྐྱེས། ། རང་སྲོག་གཅོད་ལ་དཔའ་བོར་རློམ་པའི་
རིགས། ། མེ་རྗེས་ལུས་ལ་བཅང་ནས་རྒྱུགས་པ་བཞིན། ། དགྲ་སྲོག་
གཅོད་པའི་སྔོན་ལ་རང་སྲོག་བཅད། །དེ་འདྲའི་ཕས་རྒོལ་མཐོང་ཚེ་
རྒོད་རེ་བྲོ། ། འཇམ་མགོན་རིང་ལུགས་ཉི་འོད་མང་འཐུང་བས། །
རྣམ་དཔྱོད་ཆ་ ཤས་རབ་རྫོགས་ཆུ་ཤེལ་དབང་། ། ལུང་རིགས་འོད་
དཀར་སྤྲོ་བའི་རོལ་རྩེད་ཀྱིས། ། མུན་སེལ་སྣུམ་ནག་སྒྲོན་མེ་འོད་མེད་
བྱས། །བཀའ་པོད་གཞུང་ལུགས་བརྡར་ཤ་གཅོད་པ་ལ། །ཆོས་གྲྭའི་
རྩོད་ཟླའི་བར་གྱི་འགྲོ་ལུགས་བཞིན། ། ཁ་ ཤགས་ རོལ་རྩེད་མཛའ་
བའི་རྐྱེན་གྱུར་ནས། ། རྒྱལ་བསྟན་ནང་མཐུན་འོང་བར་འབད་པར་
སྨོན། །
ཞེས་པ་འདི་ནི་གཞུང་འདིའི་འགོ་བརྗོད་ཀྱི་མཚོན་དོན་དུ་ནུབ་བྱང་མི་
རིགས་སློབ་གྲྭ་ཆེན་མོའི་དགེ་རྒན་ཆེན་མོའི་ཁུར་འཛིན། དོར་ཞི་སྐྱེས་མིང་
བས་བྲིས། །
-3-



དཀར་ཆག
དཀར་ཆག
མཆོད་བརྗོད་དང་རྩོམ་པར་དམ་བཅའ། ..……….……..………. (1）
སྔོན་འགྲོ་འཕགས་བོད་ཀྱི་ཡུལ་དུ་ཤེར་ཕྱིན་འཕེལ་འགྲིབ་ཇི་ལྟར་བྱུང་
ཚུལ། ….….
..…….……………. (4）
ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ། ..…. (10）
དངོས་གཞིའི་སྐབས་ཀྱི་འཁྲུལ་བ་དགག་པ། ..………………….….. (41)
བག་ཡོད་པར་གདམས་ཏེ་མཇུག་བསྡུ་བ། .………………………… (173）
མཇུག་རྩོམ་དང་སྦྱར་བྱང་། །
... (178）
，



མཆོད་བརྗོད་དང་རྩོམ་པར་དམ་བཅའ།
༄༅། །དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་
ལོག་རྟོག་ཉེས་རྡུལ་སྤྲུག་པའི་རྔ་ཡབ།
མཆོད་བརྗོད་དང་རྩོམ་པར་དམ་བཅའ།
གང་ཞིག་རྟོགས་ན་མི་ཤེས་རྨོངས་པའི་དགྲ །
ཉིན་བྱེད་འོད་དང་ཕྲད་པའི་མུན་པ་བཞིན། །
གཏན་འཇོམས་རྟེན་འབྱུང་བསླུ་བ་མེད་པའི་གཏམ། །
འགྲོ་ལ་འདོམས་མཛད་ཤཱཀྱ་སེངྒེས་སྐྱོངས། །
བསྟན་པའི་སྙིང་བོ་རྒྱལ་ཀུན་བགྲོད་གཅིག་ལམ། །
ཡོངས་སུ་འཛིན་ལ་ཟླ་བྲལ་སྨྲ་བའི་ལྷ། །
རྣམ་ཀུན་བདེ་ཆེན་འཁོར་ལོའི་རྒྱན་གཅིག་ཏུ། །
དགྱེས་བཞུགས་ཤེས་རབ་སྣང་བ་མཆོག་སྩོལ་ཅིག །
ཡོད་མེད་མཐའ་བྲལ་རྟེན་འབྱུང་དབུ་མའི་ལམ། །
ཉིད་ཀྱིས་གཟིགས་པ་ཇི་བཞིན་གསལ་མཛད་ཅེས། །
བདེན་གསུང་ཚད་མའི་ལུང་གིས་རབ་བསྔགས་པ། ། །
- 1-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཀླུ་སྒྲུབ་སྨྲ་བའི་ཉི་མས་ཤིས་པ་སྩོལ། །
རྨོངས་འཁྲུལ་ཉེས་བཤད་ཆུ་སྐྱེས་ཟུམ་བྱེད་ཅིང་། །
ཀླུ་སྒྲུབ་ལུགས་བཟང་ཀུན་དའི་ཚལ་ཡངས་པོ། །
རྣམ་འབྱེད་ཆ་རྫོགས་ཟླ་བའི་ལང་ཚོ་ཅན། །
གངས་ཅན་ཚད་མའི་སྟོན་པ་དེ་ལ་འདུད། །
རྗེ་བཙུན་བརྟན་པའི་འཁོར་ལོ་དགྱེས་འཛུམ་གྱིས། །
མགོན་ཁྱོད་རིང་ནས་མཛའ་བ་མ་བཏང་བས། །
བློ་བཟང་ཆོས་ཀྱི་གནད་བརྒྱ་འབྱེད་པ་ལ། །
རྒྱལ་མཚན་ཏོག་ལྟར་འཕགས་པ་གང་དེས་སྐྱོངས། །
བློ་བཟང་རྒྱལ་བསྟན་རྩིབས་མ་བརྒྱ་བའི་གདུགས། །
ཕྱོགས་འདིར་སྒྲེང་ལ་ཐུགས་བསྐྱེད་དཔུང་བའི་སྟོབས། །
གཞན་གྱིས་མི་བསྐྲུན་མང་ཐོས་ཉམས་བཞེས་པ། །
སྐལ་ལྡན་རྒྱ་མཚོའི་མགོན་དེ་ཕྱག་བྱའི་ཡུལ། །
བསྟན་འགྲོར་ཕན་པའི་རླབས་ཆེན་མཛད་པའི་ཁུར། །
-
2
-



སྔོན་འགྲོ་འཕགས་བོད་ཀྱི་ཡུལ་དུ་ཤེར་ཕྱིན་འཕེལ་འགྲིབ་ཇི་ལྟར་བྱུང་ཚུལ།
ཟུར་ཕུད་རྩེ་ལ་མེ་ཏོག་ཕྲེང་བ་བཞིན། །
འཛིན་ལ་འཇིགས་མེད་རྒྱལ་བའི་སྙིང་སྟོབས་ཅན། །
སྐལ་ལྡན་འགྲོ་བའི་དཔུང་གཉེན་གཅིག་པུར་འདུད། །
དགེ་ལེགས་ཚངས་དབྱངས་སྙན་པའི་རོལ་མོ་ཡིས། །
འདུན་ལྡན་ཡིད་ལ་ཟབ་ལམ་དབུ་མའི་དོན། །
མ་ནོར་སྐྱེལ་མཁས་བསྟན་འཛིན་ཡོངས་ཀྱི་གཙོ། །
བསླུ་མེད་སྐྱབས་ཀུན་འདུས་པའི་ངོ་བོར་མཆོད། །
ཐུབ་པའི་གསུང་རབ་ཀུན་གྱི་སྙིང་བོའི་བཅུད། །
འཇིག་རྟེན་རྒུད་པའི་རྩ་བ་འབྱིན་པའི་སྨན། །
མཐའ་ཡས་འགྲོ་ལ་ཞི་ལམ་མཚོན་པའི་མིག །
ཤེར་ཕྱིན་མན་ངག་རིང་དུ་རྒྱལ་གྱུར་ཅིག ། •
ཕྱོགས་ལྷུང་དུག་ཆུས་མྱོས་པའི་གླང་སྨྱོན་ཞིག །
འདི་ན་གཞུང་བཟང་ཨ་མྲའི་ཚལ་འཇོམས་པ། །
མ་བཟོད་ལུང་རིགས་ལྕགས་ཀྱུའི་འདུལ་སྦྱོངས་ཀྱིས། །
བག་ཡོད་གནས་སུ་འགོད་པའི་ཚུལ་ལ་ལྟོས། །
-
3
-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སྔོན་འགྲོ་འཕགས་བོད་ཀྱི་ཡུལ་དུ་ཤེར་ཕྱིན་
འཕེལ་འགྲིབ་ཇི་ལྟར་བྱུང་ཚུལ།
དེ་ཡང་འདི་སྐད་ཅེས་ཐོས་ཏེ། དེ་བཞིན་གཤེགས་པས་་་་་
འཛམ་བུའི་གླིང་དུ་མཛད་པ་ཐ་མ་བསྟན་པའི་རྗེས་སུ་ཐེག་དམན་གྱི་
བསྟན་པ་དར་རྒྱས་ཆེ་ཙམ་བྱུང་ན་ཡང་ཐེག་པ་ཆེན་པོའི་མདོ་ སྡེ་
རྣམས་ལ་གུས་པ་དང་གཅེས་སྤྲས་སུ་བྱེད་པ་དང་སྒོམ་པ་པོ་མེད་པས་
ཐེག་པ་ཆེན་པོའི་བསྟན་པ་ལ་ཉམས་འགྲིབ་ཆེན་པོ་བྱུང་སྟེ། ཆོས་
མངོན་པ་འབུམ་པ་ལ་སོགས་པ་ཆུད་ཟོས་པར་གྱུར་ཅིང་། ཤེས་
རབ་ཀྱི་ཕ་རོལ་ཏུ་ཕྱིན་པ་ལ་སོགས་པ་ཟབ་རྒྱས་ཀྱི་མདོ་རྣམས་ཀྱང་
ཀླུའི་རྒྱལ་བོ་ཆེན་པོ་རྣམས་ཀྱི་མཆོད་གནས་སུ་བཞུགས་པར་གྲགས་
སོ། ། དེ་ནས་ཡུམ་བསྡུས་པ་སོགས་སུ་དེ་བཞིན་གཤེགས་པ་འདས་
ནས་ཡུམ་འདི་ལྷོ་ཕྱོགས་དང་དེ་ནས་ཡུལ་བར་ཏ་ནི་དང་དེ་ནས་བྱང་
ཕྱོགས་ཀྱི་རྒྱུད་དུ་དར་བར་གསུངས་པ་ལྟར། མདོ་རྒྱུད་དུ་མ་ནས་
ཟབ་མོའི་དོན་ཇི་བཞིན་འགྲེལ་བར་ལུང་བསྟན་པའི་དཔལ་མགོན་
འཕགས་པ་ཀླུ་སྒྲུབ་ཀྱིས་ཀླུའི་ཡུལ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་
ལ་སོགས་པའི་མདོ་རྣམས་སྤྱན་དྲངས་ནས་ཐེག་པ་ཆེན་པོ་མཚན་མ་
མེད་པའི་ཚུལ་དེ་ཉིད་རྒྱལ་བའི་དགོངས་པ་ཇི་ལྟ་བ་བཞིན་གསལ་
-
4-



སྔོན་འགྲོ་འཕགས་བོད་ཀྱི་ཡུལ་དུ་ཤེར་ཕྱིན་འཕེལ་འགྲིབ་ཇི་ལྟར་བྱུང་ཚུལ།
བར་མཛད་པའི་ཕྱིར་དུ་རང་གཞན་གྱི་སྡེ་བའི་ལྟ་བ་ངན་པའི་མུན་པ་
སེལ་བར་མཛད་པའི་སྔོན་མེད་པའི་ལེགས་པར་བཤད་པའི་ཉི་མ་
གཅིག་པུར་གྱུར་བ། དབུ་མ་རིགས་ཚོགས་དྲུག་ལ་སོགས་པ་་་་་
བརྩམས་ཏེ་ཐེག་པ་ཆེན་པོའི་བསྟན་པ་རྨང་ནས་གསོ་བར་མཛད་ལ།
དེའི་ཚེ་ངེས་དོན་ཟབ་མོའི་དོན་རང་ཉིད་ཀྱི་བློར་མ་ཤོང་བ་དང་།
དེ་སྔོན་དུ་ཐེག་ཆེན་གྱི་སྡེ་སྣོད་ཐོས་མ་མྱོང་བ་དང་། རང་གི་ཚད་
མར་ཁས་བླངས་པའི་དམན་པའི་སྡེ་སྣོད་འགའ་ཞིག་དང་མི་མཐུན་
པར་འདུག་པ་སོགས་ལ་བརྟེན་ནས་གྲུབ་མཐའ་འོག་མའི་པཎྜི་ཏ་
རྣམས་ཀྱིས་ཀྱང་ཐེག་པ་ཆེན་པོ་བཀའ་མ་ཡིན་ནོ་ཞེས་སྐུར་བ་མང་དུ་
བཏབ་ཅིང༌། རྗེས་ཀྱི་ཐེག་ཆེན་གྱི་བསྟན་བཅོས་མང་ཞིག་ཏུ་ཐེག་
པ་ཆེན་པོ་བཀར་བསྒྲུབས་པ་འབྱུང་བ་དང༌། སློབ་དཔོན་རང་ཉིད་
ཀྱིས་རྟེན་འབྱུང་ལ་མཐའ་བརྒྱད་ལ་སོགས་པའི་སྤྲོས་པ་མཐའ་དག་
འགོག་པའི་རིགས་པ་དང་། ཐེག་དམན་གྱི་ལུང་ལ་བརྟེན་ནས་ཀྱང་
རང་བཞིན་གྱིས་སྟོང་བ་བཀའི་དགོངས་པར་བསྟན་པ་སོགས་ཀྱིས་
ཐེག་པ་ཆེན་པོ་བཀར་བསྒྲུབས་པ་དེ་དག་ཀྱང་དེ་འདྲའི་ལོག་རྟོག་
བཟློག་པའི་ཕྱིར་དུ་མཛད་པ་ཡིན་པར་ཁོང་དུ་ཆུད་པར་བྱའོ། །
སྐབས་དེ་དག་ཏུ་དབུ་མ་བ་དང་གྲུབ་མཐའ་འོག་མའི་བར་ལ་རྩོད་པ་
ཆེན་པོ་བྱུང་ཡོད་ལ། རྗེས་སུ་སེམས་ཙམ་པ་དང་དབུ་མ་བའི་བར་
-
5-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
ལའང་རྩོད་པ་ཆེན་པོ་བྱུང་སྟེ་ལུང་རིགས་ཀྱི་དགག་སྒྲུབ་ལ་བརྟེན་
ནས་རང་རང་གི་གྲུབ་མཐའི་གཞི་ལམ་འབྲས་བུའི་རྣམ་བཞག་ཆ་ཚང་
ཞིང་རང་རྐྱ་ཕེར་བ་རེ་གཏན་ལ་ཕབ་ཅིང་། གྲུབ་མཐའ་སྨྲ་བ་བཞི་
གས་ཀྱང་རང་རང་གི་ལུགས་དེ་ཉིད་ཐུབ་པའི་དགོངས་པ་མཐར་ཐུག་
ཡིན་པར་ཞེ་ནས་འདོད་ཅིང་དེ་སྐད་སྨྲ་ན་ཡང་། རྒྱལ་བའི་གསུང་
རབ་མཐའ་དག་ལ་རྒྱུས་ཆེ་བ་ཞིག་གིས་བརྟགས་ན་བཅོམ་ལྡན་འདས་
ཀྱིས་འདྲ་མིན་སྣ་ཚོགས་གསུངས་པ་གདུལ་བྱ་ལམ་ལ་རིམ་གྱིས་བཀྲི་
བའི་ཐབས་མཁས་ཡིན་པ་ལས་ཉིད་ཀྱི་དགོངས་པ་མཐར་ཐུག་ནི་
མགོན་པོ་ཀླུ་སྒྲུབ་ཀྱིས་ཇི་ལྟར་བཀྲལ་བ་ལྟར་ཡིན་པ་ལུང་རིགས་ཀྱི་
སྟེང་ནས་གསལ་བོར་ར་འཕྲོད་ཐུབ་པ་ཞིག་ཡིན།
བྱང་ཕྱོགས་ཁ་བ་ཅན་གྱི་ཡུལ་དུ་ནི་བསྟན་པ་སྔ་དར་གྱི་སྐབས་
དཔལ་ལྡན་ཞི་བ་འཚོ་དང་པདྨ་སམྦྷ་བས་ཤེས་རབ་ཀྱི་ཕ་རོལ་ཏུ་ཕྱིན་
པ་འདི་ཉིད་ཀྱིས་གཙོ་བྱས་པའི་བསྟན་པ་མི་ནུབ་པའི་རྒྱལ་མཚན་
བཙུགས་པ་ལ། བསྟན་པའི་རྨ་འབྱིན་ཆེན་པོ་རྒྱ་ནག་ཧྭ་ཤང་ཞེས་
བྱ་བ་བོད་དུ་སླེབས་ཏེ་ལུས་ངག་གི་ཆོས་སྤྱོད་དགེ་བ་བྱས་པས་སངས་
མི་རྒྱ། བྱར་མེད་ལ་གནས་ན་སངས་རྒྱ་ཟེར་ཞིང་ཆོས་ལོག་མང་དུ་
བསྟན་པས་བསོད་ནམས་དམན་པའི་བོད་ཕལ་ཆེར་དེ་ལ་དགའ་སྟེ་
དེའི་ལུགས་སློབ། ཉུང་ཤས་ཤིག་ཨཱ་ཙརྱ་བོ་དྷི་ས་ཏྭའི་ལུགས་བྱེད་
-
6 -



སྔོན་འགྲོ་འཕགས་བོད་ཀྱི་ཡུལ་དུ་ཤེར་ཕྱིན་འཕེལ་འགྲིབ་ཇི་ལྟར་བྱུང་ཚུལ།
པས་ལྟ་སྤྱོད་མ་མཐུན་ཏེ་རྩོད་པ་བྱུང་བར་མཁན་ཆེན་ཞི་བ་འཚོའི་
ཞལ་ནས། བོད་དུ་མུ་སྟེགས་ནི་མི་འབྱུང་གི སངས་རྒྱས་ཀྱི་
བསྟན་པ་ཉིད་ཁ་གཉིས་སུ་གྱེས་ཏེ་རྩོད་པར་འགྱུར་བས་དེའི་ཚེ་ངའི་
སློབ་མ་ཀ་མ་ལ་ཤཱི་ལ་སྤྱན་དྲོངས་ལ་རྩོད་པ་བྱེད་དུ་ཆུག་ཅིག བྱས་
པས་རྩོད་པ་ཆོས་ཕྱོགས་སུ་ཞི་བར་འགྱུར་རོ་ཞེས་པའི་ཞལ་ཆེམས་
ཡོད་པ་རྒྱལ་བོས་དྲན་སྟེ། སློབ་དཔོན་ཀ་མ་ཤཱི་ལ་སྤྱན་འདྲེན་པའི་
ཕོ་ཉ་བཏང་བར། ཧྭ་ཤང་གིས་དེ་ཚོར་ནས་ཡུམ་རྒྱས་པ་ལ་སོགས་
པ་མདོ་སྡེ་ཟབ་མོ་རྣམས་སྤྱན་དྲངས་ཏེ་རང་གི་སློབ་མ་རྣམས་ལ་་
ཤགས་བསླབས་ཤིང་། བསྟན་བཅོས་ལ་ཡང་ཆོས་བྱ་མི་དགོས་ཉལ་
བས་ཆོག་ཅེས་སྟོན་པ་བསམ་གཏན་ཉལ་བའི་འཁོར་ལོ་དང་། དེ་
ལ་རྩོད་པ་སྤོང་བ་བསམ་གཏན་གྱི་ལོན་དང་ཡང་ལོན་གཉིས། དེ་
རིགས་པས་སྒྲུབ་པ་ལྟ་བའི་རྒྱུབ་ ཤ། ལུང་གིས་སྒྲུབ་པ་མདོ་ སྡེ་་་
བརྒྱད་ཅུའི་ཁུངས་རྣམས་བརྩམས་ཏེ་བསྟན་པ་འགྲིབ་པར་བྱས་པ་
སློབ་དཔོན་ཆེན་པོ་ཀ་མ་ལ་ཤཱི་ལས་ལེགས་པར་བཀག་ནས་ལྟ་སྤྱོད་དྲི་
མ་མེད་པའི་ལམ་བཟང་གསལ་བར་མཛད་ལ། ཕྱི་དར་གྱི་སྐབས་སུ་
ཡང་པཎྜི་ཏ་དང་རྣལ་འབྱོར་བར་རློམ་པ་འགའ་ཞིག་གིས་རྒྱུད་སྡེའི་
དོན་ལོག་པར་བཀྲལ་ཞིང་མདོ་སྔགས་གཉིས་ཚ་གྲང་ལྟར་འགལ་བར་
བཟུང་ནས་བསྟན་པའི་རྩ་བ་ཚངས་པར་སྤྱོད་པ་ལ་གནོད་པ་ཆེན་པོ་
， -7-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བྱས་པ་སློབ་དཔོན་ཆེན་པོ་དཱི་པཾ་ཀ་ར་ཤྲཱི་ཛྙཱ་ནས་ལེགས་པར་བཀག་
ཅིང་། གཞན་ཡང་ཕྱིན་ཅི་ལོག་གི་ལྟ་བ་རྣམས་ནུབ་པར་བྱས་ནས་
བསྟན་པ་རིན་པོ་ཆེ་དྲི་མ་དང་བྲལ་བར་མཛད་པས་སྐྱེས་བུ་དམ་པ་དེ་
དག་ནི་གངས་ཅན་པ་རྣམས་ལ་བཀའ་དྲིན་མཆོག་ཏུ་ཆེ་བ་ཡིན་ནོ། །
དེ་ནས་རིང་མོ་ཞིག་ལོན་པ་ན་གངས་ཅན་ཚད་མའི་སྟོན་པ་
རྒྱལ་བ་བློ་བཟང་གྲགས་པའི་དཔལ་ཞེས་བྱ་བ་དེ་ཉིད་ཀྱིས་སྔོན་རྒྱལ་
བ་དབང་པོའི་ཏོག་གི་སྤྱན་སྔར་སྙིགས་མའི་དུས་སུ་དབུ་སྔགས་ཟུང་
འབྲེལ་གྱི་བསྟན་པ་སྤེལ་བའི་ཐུགས་བསྐྱེད་ཀྱི་གོ་ཆ་བདག་གིར་བཞེས་
པ་ལྟར་ཟབ་དོན་འཚོལ་བའི་སྙིང་སྟོབས་ཟླ་མེད་པས་ཟབ་མོའི་གནད་
མ་ལུས་པར་འདོམས་པའི་བླ་མ་དམ་པ་རེད་མདའ་བ་དང་རྗེ་བཙུན་
འཇམ་པའི་དབྱངས་སོགས་ལྷ་དང་མིའི་དགེ་བའི་བཤེས་གཉེན་མང་
བོའི་གསུང་གི་བདུད་རྩི་ལན་མང་དུ་མྱངས་ཤིང་། འཕགས་བོད་ཀྱི་
དབུ་མའི་བསྟན་བཅོས་ཆེ་བ་དག་ལ་ཕྱོགས་རེ་བ་དང་རགས་པ་ཙམ་
མིན་པར་གསན་སྦྱོང་དཔྱིས་ཕྱིན་པ་མཛད་དེ། དགུང་ལོ་ཞེ་གཅིག་
གི་དུས་རྩ་ཤེའི་འགྲེལ་བ་བུདྡྷ་པཱ་ལི་ཏ་ལ་བརྟེན་ནས་ཟབ་མོ་དེ་ཁོ་ན་
ཉིད་ཀྱི་དོན་ཇི་བཞིན་རྟོགས་པའི་ཡེ་ཤེས་ཀློང་དུ་བརྡོལ་བའི་ཚུལ་
བསྟན་ཅིང་། འཆད་རྩོད་རྩོམ་གསུམ་གྱིས་བསྟན་པ་སྤྱི་དང་ཁྱད་
པར་དུ་དབུ་མའི་ལུགས་བཟང་འདི་ཉིད་རྒྱ་ཆེར་སྤེལ་བ་སོགས་རྒྱལ་
8
ས་



སྔོན་འགྲོ་འཕགས་བོད་ཀྱི་ཡུལ་དུ་ཤེར་ཕྱིན་འཕེལ་འགྲིབ་ཇི་ལྟར་བྱུང་ཚུལ།
བ་རང་ཉིད་སླར་ཡང་བྱོན་པ་ལྟ་བུའི་མཛད་པ་མཛད་དེ་འཕགས་པ་
ཡབ་སྲས་ཀྱི་གཞུང་གི་སྒེར་འགྲེལ་དུ་རྩ་འཇུག་གི་རྣམ་བཤད་ཆེན་མོ་
གཉིས་དང༌། བོད་ཀྱི་ལྟ་བའི་འདོད་ཚུལ་གྱི་འཁྲུལ་སེལ་དུ་ལྷག་མཐོང་
ཆེན་མོ། རང་ལུགས་ཀྱི་ལྟ་བའི་སྙིང་བོ་མ་ནོར་བར་སྐྱོང་བའི་དོན་
དུ་ལྷག་མཐོང་ཆུང་ངུ་། དབུ་སེམས་ཀྱི་ལྟ་བའི་ཕྲ་རགས་དང་དྲང་
ངེས་ཀྱི་དོན་གསལ་བར་བྱེད་པའི་ཆེད་དུ་ལེགས་བཤད་སྙིང་བོ་སྟེ་ལྟ་
བའི་སྐོར་གྱི་ལེགས་བཤད་ཆེན་པོ་ལྔ་མཛད་པ་ལ་བརྟེན་ནས་ཐར་བ་
དང་ཐམས་ཅད་མཁྱེན་པ་གང་དུ་བགྲོད་ཀྱང་ཞི་སྒོ་གཉིས་པ་མེད་
པའི་ལམ་བསྟན་པའི་སྙིང་བོ་ཟབ་མོ་སྟོང་བ་ཉིད་ཀྱི་གཏམ་དྲི་མ་མེད་
པ་འདི་ཉིད་ད་ལྟའི་བར་དུ་འཇིག་རྟེན་ན་ཉི་མ་དང་ཟླ་བ་བཞིན་དུ་
གསལ་བར་མཛད་པའི་བཀའ་དྲིན་ནི་རང་ཅག་བསྟན་པའི་རྗེས་་་་
འཇུག་པ་རྣམས་ཀྱིས་བསྙེལ་མི་འོས་པའི་གནས་འབའ་ཞིག་ཡིན་་་་
ནོ། །
དེ་ལྟར་འཕགས་བོད་ཀྱི་ཡུལ་དུ་ཤེས་རབ་ཀྱི་ཕ་རོལ་ཏུ་ཕྱིན་
པའི་མདོའི་འཆད་ཉན་གྱི་འཕེལ་འགྲིབ་ཇི་ལྟར་བྱུང་བའི་ཚུལ་རགས་
རིམ་ཞིག་ངེས་པ་འདིའི་ཡན་ལག་ཏུ་གལ་ཆེ་བར་བསམས་ནས་སྔོན་
འགྲོའི་ས་བཅད་ཀྱི་ཚུལ་དུ་བཀོད་པ་ཡིན་ནོ། །



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བ་གཤམ་གསལ་ཁ
ག་གསལ་ཁབ་ཁ་
ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
ད་ནི་སྐབས་སུ་བབ་པ་དགག་ལན་མུན་སེལ་སྒྲོན་མེ་ཞེས་བྱ་
བའི་རྩོད་ཡིག་དེ་དགག་པ་ལ། ཀློག་པ་པོ་ལ་འདུམ་བདེ་བའི་ཕྱིར་
ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ་དང་། དངོས་
གཞིའི་སྐབས་ཀྱི་འཁྲུལ་བ་དགག་པ། བག་ཡོད་པར་གདམས་ཏེ་
མཇུག་བསྡུ་བ་དང་བཅས་ ས་ བཅད་གསུམ་གྱི་སྒོ་ནས་འཆད་པར་
འདོད་དོ། །དང་པོ་ནི། ཇི་སྐད་དུ་རྗེ་བཙུན་མི་ཕམ་པས།། ཆོས་
བཟང་རིགས་པས་རྣམ་བཤད་བསམ་པ་ཅན། །རྟག་ཏུ་བདུད་ཀྱིས་
བར་ཆད་བྱེད་པ་མེད། །ཅེས་དང༌། དཔལ་ཕྱོགས་ཀྱི་གླང་བོས།
དེ་ལྟ་ནའང་དེ་བཞིན་གཤེགས་པའི་ཆོས་ཀྱི་མཚན་ཉིད་རྣམས། །
གལ་ཏེ་གཞན་དུ་འགྲོ་ན་དཔྱད་པར་བྱ་བའི་རིགས། །ཞེས་གསུངས་
པ་ལྟར་དུས་ཀྱི་མཐའ་འདིར་བཤད་སྒྲུབ་བསྟན་ པའི་རྒྱལ་མཚན་་་་
འཛིན་པ་ལ་འགྲན་པའི་ཟླ་དང་བྲལ་བ། གསེར་ལྗོངས་རིགས་སྨྲའི་
ཁྱུ་རྒྱན་དམ་པ། ངེས་དོན་སྨྲ་བའི་དབང་ཕྱུག གཞུང་ལུགས་སྤྱི་
དང་ཁྱད་པར་དུ་ཟབ་མོ་དབུ་མའི་ཕྱོགས་ལ་སྐྱེས་སྦྱངས་ཀྱི་ཤེས་རབ་
དང་ གོ་ སྟོབས་ ནམ་ ལངས་ པ་ ལ་ ཉི་ མ་ ཤར་ བ་ ལྟ་ བུར་ གྱུར་ བ།
ཡོངས་ཀྱི་དགེ་བའི་གཤེས་གཉེན་ཆེན་པོ། བདག་ཅག་གི་དཔལ་
-- 10 --



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
ལྡན་བླ་མ་དམ་པ་༧རྗེ་སཾགྷའི་ཞབས་ཀྱིས་ཀླུ་སྒྲུབ་དགོངས་རྒྱན་གྱི་
བཤད་སྲོལ་འགའ་རེ་འཕགས་པ་ཡབ་སྲས་ཀྱི་གཞུང་དང་རྗེ་རིན་པོ་
ཆེའི་བཞེད་སྲོལ་གཙང་མ་དང་འགལ་བར་གཟིགས་ཤིང་དབུ་མའི་
ལམ་བཟང་དོན་དུ་གཉེར་བ་རྣམས་ཀྱིས་ཚུལ་དེ་ལྟར་བཟུང་ཞིང་
འཆད་ན། བདག་གཞན་གཉིས་ཕུང་གི་རྒྱུར་འགྱུར་བ་སོགས་རྗེས་
བརྩེའི་ཀུན་སློང་རྣམ་པར་དག་པའི་སྒོ་ནས་རང་བཟོའི་བསྲེ་སླད་ཅུང་
ཟད་ཀྱང་མ་ཞུགས་པར་ཤིང་རྟ་ཆེན་པོ་རྣམས་ཀྱིས་རྒྱལ་བའི་དགོངས་
པ་ཇི་ལྟར་འགྲེལ་བའི་རིགས་ལམ་གྱི་འགྲོས་དང་ཞིབ་བསྡུར་གྱིས་
བརྒལ་ལན་ཤེས་རབ་ཉི་མའི་སྣང་བ་ཞེས་བྱ་བ་ཚིག་ཉུང་ལ་དོན་
འདྲིལ་བ་སྟོང་ཐུན་གྱི་ཚུལ་དུ་བསྟན་པའི་ཞབས་འདེགས་སུ་སྤེལ་བ་
ལ། རྒྱན་དང་བརྡ་སྤྲོད་པའི་བསྟན་བཅོས་ཙམ་ལ་སྦྱང་བ་ཉུང་ཙམ་
ཡོད་པ་ལས་ནང་རིག་སྤྱི་བྱེ་བྲག་གང་ལ་ཡང་རྒྱུས་མེད་པ། ཐ་ན་
བསྡུས་གྲྭའི་རིགས་ལམ་གྱི་འགྲོས་འདེད་ཁ་ཡར་ཙམ་ཡང་མི་ཤེས་པ།
གང་དྲན་སེམས་རྗེས་འབྲང་བའི་བརྟུལ་ཞུགས་མ་ངེས་པ། རང་ལ་
མ་བབ་པ་ཁ་འཛིན་ཕྱོགས་ལྷུང་གདོན་གྱི་ཁོལ་བོར་གྱུར་བ་ཞིག་གིས་
ཀླུ་སྒྲུབ་དགོངས་རྒྱན་གྱི་ཕྱོགས་སྐྱོར་བར་རེ་རློམ་གྱིས་རང་བྱུང་བདེན་
ཉི་ཞེས་པའི་ལོག་བཤད་ཅིག་བྲིས་ཏེ་ལན་གྱི་སྟངས་ཀ་ཙམ་བྱས་པ་
བརྗོད་བྱ་རྗོད་བྱེད་གང་ཐད་ནས་ལུང་རིགས་ལ་བྱང་བའི་མཁས་པ་
མ 11 -
།
，
：
---
-
" ༔ “.， -
-
ཀ -，
་་་
་



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དག་གིས་མཐོང་རིན་དུ་མི་ཆོག་པ་ནི་སྡང་ཞུགས་ཙམ་མ་ཡིན་པར་
མངོན་སུམ་ཚད་མས་དངོས་སུ་གྲུབ་བོ། །
འདི་ལྟ་བུས་དགག་པ་བྱེད་པ་ནི་ཝ་སྐྱེས་སྔར་མས་སེང་གེ་ལ་ཅོ་
འདྲི་བའི་ཚུལ་ལས་མ་འདས་ནའང་། ལྟ་བ་སྙིགས་མའི་རང་མཚང་
ཆེས་ཆེར་བདོ་བའི་དུས་འདིར་ཆོས་ལ་དད་པ་བག་ཙམ་ཡོད་ལ་བླང་
དོར་གྱི་རྣམ་དབྱེ་འབྱེད་པའི་བློ་མིག་ལྡོངས་པའི་སྐྱེ་བོ་དམན་པ་དག་
གི་རྣ་བར་འགྲོ་དོགས་ཆེ་ཞིང་ལོག་པར་སྨྲ་བའི་ཁ་ལ་སྨྲ་བཅད་ཀྱི་རྒྱུ་མ་
བྱིན་ན་སླད་མར་མཁས་གྲུབ་ཐམས་ཅད་མཁྱེན་པས། བློ་ངན་ལོག་
པའི་གཞུང་ལུགས་ཉིན་བཞིན་འཕེལ། །ཞེས་གསུངས་པ་ལྟར་ལོག་
བཤད་འདི་ལྟའི་རིགས་བསྟན་པའི་ཞབས་འདྲེན་དུ་རྒྱུན་ཆད་མེད་
པར་འཕེལ་བར་དོགས་ནས་རྗེ་ཉིད་ཀྱི་བུ་སློབ་དང་ངེད་ཀྱི་ཆོས་་་་
གྲོགས་སུ་གྱུར་བ། དབུ་ཚད་ཀྱི་རིགས་ལམ་ལ་བྱང་བའི་རྣམ་དཔྱོད་
ཅན་འགའ་རེས་གཟུར་གནས་བློ་གྲོས་ཀྱི་རྩལ་ལས་ཐོན་པའི་དགག་
ཡིག་རྡོ་རྗེའི་མེ་ལྕེ་ཞེས་བྱ་བའི་བསྟན་བཅོས་ཤིག་མཐའ་བྲལ་དབུ་མ་
ཆེན་པོའི་ལུགས་བཟང་ལ་ཞིབ་འཇུག་བྱེད་རྒྱུར་མོས་པའི་རིས་མེད་
རྣམ་དཔྱོད་ཅན་དག་གི་དཔྱད་གཞིར་སྤེལ་བ་ལ། ཉེ་ཆར་མགོ་ལོག་
པདྨ་འབུམ་དུ་སྐྱེས་པའི་ཨ་གནམ་སྤྲུལ་སྐུ་ཐུབ་བསྟན་བློ་གྲོས་ཟེར་བ་
ཞིག་གིས་དགག་ལན་མུན་སེལ་སྒྲོན་མེ་ཞེས་བྱ་བའི་རྩོད་ཡིག་ཅིག་
- 12 --



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
བྲིས་ཡོད་པ་ལག་སོན་བྱུང་སྐབས་ཁོ་བོའི་དྲན་རྟོག་ལ། འོ་སྤྲུལ་སྐུ་
ཞིག་གིས་བྲིས་པ་ཡིན་ཚེ་གཟུ་བོར་གནས་པའི་ལེགས་བཤད་ཀྱི་སྐྱེས་
མང་དུ་ཡོད་རྒྱུ་རེད་བསམས་ནས་དགའ་སྤྲོ་དང་བཅས་ཏེ་མཐར་
ཆགས་སུ་བཀླགས་པ་ན་དེ་ལས་ལྡོག་སྟེ་མགོ་མཇུག་བར་གསུམ་དུ་
འཕགས་པ་ཡབ་སྲས་ཀྱི་གཞུང་གི་ཕྱོགས་སྔ་མ་ནོར་བར་སྐྱོང་ཞིང་།
ཀླུ་སྒྲུབ་ཡབ་སྲས་དང་རྗེ་རིན་པོ་ཆེས་རྩལ་དུ་བཏོན་ནས་གཏན་ལ་
ཕབ་པའི་རང་བཞིན་མེད་པའི་སྟོང་ཉིད་ལ་སྟོང་བ་ཕྱང་ཆད་ཅེས་
མཐའ་གཅིག་ཏུ་སྨད། དངོས་སུ་ཧྭ་ཤང་དགག་པའི་སྲོལ་གྱིས་དོན་
ལ་བརྗོད་མེད་ཅང་མེད་སྤྲོས་བྲལ་སོགས་ཧྭ་ཤང་གི་བཤད་ཚུལ་ཇི་ལྟ་
བ་བཞིན་སྐྱོར། ཀླུ་སྒྲུབ་དགོངས་རྒྱུན་གྱི་བཤད་སྲོལ་མཐའ་དག་ལ་
རྟོག་དཔྱོད་ཅུང་ཟད་ཀྱང་མེད་པར་གདམས་ངག་ཏུ་ཁྱེར་ཏེ་ཟབ་མོ་
སྟོང་བ་ཉིད་ཀྱི་དོན་ཤོད་པ་ལྟ་ཞོག གྲུབ་མཐའ་རིས་མེད་ཀྱི་བསྟན་
པའི་བདག་པོ་གོང་ས་ལྔ་བ་ཆེན་པོས། སངས་རྒྱས་གཞན་ནས་རེ་
བའི་མཁས་རློམ་གྱིས། ། སྟོང་བཤད་འདྲེ་ཤར་ནུབ་ ཏུ་ གླུད་གཏོང་
ཚུལ། །མཐོང་ཚེ་ཟག་བཅས་ཕུང་བོ་འོད་སྐུ་རུ། ། གྲོལ་བའི་གསང་
ཆེན་རྙིང་མའི་ཁྱད་པར་ཆོས། ། ཞེས་བསྔགས་བརྗོད་ཀྱི་རོལ་མོ་་་་
ཚངས་སྲས་འཕང་འགྲོའི་རྒྱུད་དུ་བརྡུངས་པའི་གསང་སྔགས་རྫོགས་
པ་ཆེན་པོའི་བཞེས་སྲོལ་གཙང་མ་རྣམས་ཀྱང་རང་ཉིད་རིགས་པའི་
- 13-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
དབང་ཕྱུག་རྣམ་གཉིས་ཀྱི་གཞུང་ལ་མི་མོས་ཤིང་དབུ་མའི་གཞུང་ཆེན་
མོ་དག་ལ་སྦྱང་བ་ཆུང་བའི་ཡུས་དང༌། ཕྱོགས་ལྷུང་གདོན་གྱིས་
གཟིར་ཏེ་གྱ་ཚོམ་དུ་བརྟགས་པས་ཕྱོགས་སྔ་ཕྱིའི་འདོད་ཚུལ་རྣམས་ཉ་
དང་ཉུང་མ་བཞིན་ཕར་བསྲེས་ཚུར་བསྲེས་བྱས་ཤིང་རང་ཚིག་སྔ་ཕྱི་
དང་ཁས་བླངས་དངོས་ཤུགས་འགལ་བ་སོགས་གསར་རྙིང་གི་གྲུབ་
མཐའ་གང་དང་ཡང་མི་མཐུན་པའི་གྲུབ་མཐའ་ཕུང་བོ་གསུམ་པའི་
མཐའ་ལ་ལྟུང་བ། སེའུ་བཅུ་བའི་ངག་ལྟ་བུའི་སྔ་ཕྱི་འབྲེལ་མེད་ཀྱི་
ཚིག་གི་ལོ་མའི་ཕོན་ཤིན་ཏུ་ཆེ་ན་ཡང་དོན་དང་ལྡན་པའི་བརྗོད་བྱ་ཆུ་
ཤིང་གི་འབྲས་བུའི་ཟླ་བོར་སྙེམས་པ། འགལ་འཁྲུལ་མི་བཟད་པའི་
གཏེར་རང་བྱུང་དུ་བརྡོལ་བ་ཞིག་ཡིན་པ་དབུ་ཚད་ཀྱི་གཞུང་ལ་སྦྱང་
གོམས་ཆེ་ཞིང་གཟུར་གནས་བློ་གྲོས་དང་ལྡན་པ་ཞིག་ཡིན་ཚེ་བཀླགས་
པ་ཙམ་གྱིས་ཤེས་ཐུབ་པ་ཞིག་གོ །
སྤྱིར་ཀླུ་སྒྲུབ་དགོངས་རྒྱུན་ནི་མདོ་སྨད་པ་དགེ་འདུན་ཆོས་་་་
འཕེལ་གྱིས་བརྩམས་པར་གྲགས་ན་ཡང་། དམ་པ་ཁོང་ནི་ཆུང་དུས་
ནས་མདོ་དབུས་ཀྱི་དགེ་ལུགས་པའི་བཤད་གྲྭ་རྣམས་སུ་བསྡུས་གྲྭ་ནས་
བཟུང་སྟེ་དབུ་ཕར་གྱི་གཞུང་ཆེན་མོ་དག་ལ་ཐོས་བསམ་རྡོ་རུས་ཐུག་
པ་མཛད་དེ་ཆོས་སྲིད་རིག་གནས་གང་ལ་ཡང་ཐོས་རྒྱུ་དང་མཐོང་རྒྱུ་
གཞན་དང་མི་མཉམ་པ་མཆིས་པའི་མཁས་པའི་གོ་འཕང་མཐོན་པོར་
- 14 ག་



; ཟ
-
-
，
-.
.
--
-
-
-
-
-
，
-
-
-
-
-，
-
…
---
--
ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
གཤེགས་པ་ཞིག་ཡིན་པས་རྗེ་ཡབ་སྲས་ཀྱི་དབུ་མའི་གཞུང་ལུགས་དག་
གི་ཕྱོགས་སྔ་མར་གྱུར་བ་བོད་སྔ་རབས་པ་འགའ་ཞིག་གི་བཤད་སྲོལ་
ལ་གཙིགས་འཛིན་བྱས་ཏེ། རྗེ་བླ་མ་ལ་ཅོ་འདྲི་མཁན་ཞིག་ཡིན་རྒྱུ་
མ་རེད་སྙམ་པ་དཔྱོད་ལྡན་ལ་སྐྱེ་འོས་པའི་དོགས་པའོ། ། ཀླུ་སྒྲུབ་་
དགོངས་རྒྱུན་དགེ་འདུན་ཆོས་འཕེལ་གྱི་གསུང་རྩོམ་ངོ་མ་ཡིན་མིན་
གང་ལྟར་ཡང་དེའི་བཤད་སྲོལ་མང་བོ་ཞིག་རྗེ་བླ་མའི་བཞེད་ཚུལ་
དང་འགལ་བ་ལྟག་སྤྲོད་དུ་གྱུར་ཡོད་པ་རྗེ་རང་ཉིད་ཀྱི་ལྟ་བའི་སྐོར་གྱི་
བསྟན་བཅོས་རྣམས་དང་ཀླུ་སྒྲུབ་དགོངས་རྒྱན་གཉིས་ཞིབ་བསྡུར་
བྱས་ན་ཤིན་ཏུ་གསལ་བས་ཀླུ་སྒྲུབ་དགོངས་རྒྱུན་གྱིས་རྗེ་བླ་མར་་་་
དགག་པ་བཏང་མེད་ཅེས་བརྒྱ་སྟོང་སྨྲས་ཀྱང་ལོང་བས་མིག་ལྡན་ལ་
མགོ་སྐོར་གཏོང་བའི་ངང་ཚུལ་ལས་མ་འདས་སོ། །
ཁོང་ གིས་ ཉེ་བར་མཁོ་ བའི་ འཕགས་ བོད་ཀྱི་ལོ་རྒྱུས་ དང༌།
གནས་ཆེན་ངོས་འཛིན་གྱི་སྐོར། སྔོན་གྱི་ལོ་ཙཱ་བ་རྣམས་ཀྱི་འགྱུར་
ལེགས་ཉེས་ཀྱི་སྐོར་གྱི་དཔྱད་རྩོམ་སྣ་ཚོགས་དང་། ཐ་ན་དབུ་ཚད་
ཀྱི་བསྟན་བཅོས་ལས་བྱུང་བའི་དཔེ་ཞིག་ཡིན་ནའང་དོན་ངོ་འཕྲོད་ལ་
ཤིན་ཏུ་མཁོ་གལ་ཆེ་བར་དགོངས་ནས་ཞིབ་ཏུ་དཔྱད་ནས་གཏན་ལ་
ཕབ་པ་སོགས་བོད་ཀྱི་རིག་གནས་ཆེ་ཕྲ་ཀུན་ལ་མཛད་རྗེས་དང་སྐུ་
དྲིན་ཤིན་ཏུ་ཆེ་སྟབས། དད་མེད་ལྟ་ལོག་མཁན་དང་ཚུལ་འཆལ་
15



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
འཇོལ་ཉོག་སྤྱོད་མཁན་ཞེས་མཐའ་གཅིག་ཏུ་སྨོད་མཁན་གྱི་གྲས་ནས་
ནི་ཁོ་བོ་ཅག་ནམ་ཡང་འདུག་པར་མི་འདོད་དོ། །ད་ལྟ་ཁོང་འཛམ་
གླིང་ན་སྙན་གྲགས་ཆེ་བའི་མཁས་པ་ཡིན་པ་རྒྱུ་མཚན་དུ་བྱས་ནས་
བླུན་པོ་ཆུ་སྣ་གར་ཁྲིད་ལྟར་ཀླུ་སྒྲུབ་དགོངས་རྒྱན་དང་གཏམ་རྒྱུད་
གསེར་ཐང་སོགས་ཉིད་ཀྱི་རྩོམ་བཏུས་སྣ་ཚོགས་ལས་བཤད་ཚད་་་་
བདེན་པར་འཛིན་པ་ནི་རང་གི་རྣམ་དཔྱོད་ཀྱི་སྒོ་མོ་འགེགས་པའི་
གཞིར་ཤེས་པར་བྱོས་ལ། ཐུབ་དབང་ཚངས་དབྱངས་སྙན་པའི་
མགུར་ལས། དགེ་སློང་དག་གམ་མཁས་རྣམས་ཀྱིས། །བསྲེགས་
བཅད་བརྡར་བའི་གསེར་བཞིན་དུ། །ལེགས་པར་བརྟགས་ལ་ང་ཡི་
བཀའ། །བླང་བར་བྱ་ཡི་གུས་ཕྱིར་མིན། །ཞེས་དང་། གང་ཟག་ལ་
དག་སྣང་དང་ཆོས་ལ་བརྟག་དཔྱད་གལ་ཆེ་བར་གསུངས་པ་དང་།
བདེན་བཞིའི་རྣམ་བཞག་ཇི་ལྟར་གཏན་ལ་ཕབ་པ་ལྟར་དོན་ལ་གནས་
མི་གནས་ཚུལ་གསུམ་ཚད་མས་ཞིབ་ཏུ་བརྟགས་ཏེ་བསྟན་པ་ཚད་མར་
ངེས་པ་ལས་སྟོན་པ་ཚད་མར་ཐག་གཅོད་པའི་རིགས་ལམ་དྲི་མ་མེད་
པའི་གོ་དོན་དང་། སྦྱིན་པས་ལོངས་སྤྱོད་ཁྲིམས་ཀྱིས་བདེ་ཞེས་པའི་
ལུང་ཆོས་ཅན། རང་གི་བསྟན་བྱའི་དོན་ལ་མི་བསླུ་བ་ ཡིན་ཏེ།
མགོན་པོ་ཀླུ་སྒྲུབ་ཀྱི་གསུང་ཡིན་པའི་ཕྱིར་དང་། ཡང་ན་སྟོན་པའི་
ལུང་ཡིན་པའི་ཕྱིར་ཞེས་མི་འགོད་པར་དཔྱད་གསུམ་གྱིས་དག་པའི་
= 16-



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
ལུང་ཡིན་པའི་ཕྱིར་ཞེས་བཀོད་པའི་རྒྱུ་མཚན་སོགས་ལ་ཞིབ་ཏུ་་་
བསམས་ཏེ་དགག་སྒྲུབ་ཀྱི་རྩོམ་པ་བྱས་ན་མཁས་པ་རྣམས་དགྱེས་པའི་
ལེགས་བཤད་དུ་འགྱུར་གྱི་རྙིང་མའི་རྗེས་འབྲང་དུ་རློམ་པ་ཁ་ཤས་
ལྟར་རྗེ་བླ་མ་དང་དགེ་ལུགས་པ་ལ་སྐྱོན་གཏོང་མཁན་ཞིག་ཡིན་ན་
གྲུབ་མཐའི་ཆགས་སྡང་གི་དབང་གིས་བཤད་སྲོལ་དེ་རང་གི་རྩ་བའི་
རྟེན་ཁུངས་གསང་ཆེན་ངེས་པའི་རྒྱུད་བཅུ་བདུན་དང༌། དེའི་་་
དགོངས་འགྲེལ་དུ་གྱུར་བའི་མཁས་གྲུབ་ཚད་ལྡན་རྣམས་ཀྱི་གསུང་
དང་མཐུན་མི་མཐུན་ལ་དཔྱོད་པ་ཙམ་ཡང་མི་ཞུགས་པར་དགའ་ཚོར་
ཆེན་པོས་བདེན་ཁ་ཡང་ཡང་སྟེར་བའི་ཕྱོགས་ལྷུང་གི་སྤྱོད་ངན་འདི་
ལ་བཟོ་བཅོས་རེ་མ་བརྒྱབ་ན་སླད་མར་རྗེ་བླ་མའི་ཕྱོགས་སྔར་གྱུར་
བའི་བོད་སྔ་རབས་པ་དག་གི་འདོད་ཚུལ་མཐའ་དག་རྫོགས་ཆེན་རྙིང་
མ་བའི་བཞེད་ཚིག་གཙང་མ་ཡིན་པའི་དམ་བཅའ་མི་འདོད་བཞིན་དུ་
འཛུགས་དགོས་པར་འགྱུར་རོ། །དགེ་འདུན་ཆོས་འཕེལ་ཕར་ཞོག་
མདོ་སྔགས་ཡོངས་རྫོགས་ལ་མཁྱེན་དཔྱོད་ཀྱི་ཁོ་ལག་ཡོངས་སུ་རྫོགས་
པའི་གསང་སྔགས་རྙིང་མའི་མཁས་པ་ཆེན་པོ་འཇུ་མི་ཕམ་ལྟ་བུ་ལ་
ཡང་ཐུན་མོང་སྣང་ངོར་འཁྲུལ་བ་ལོས་ཡོད་དེ། ཐལ་འགྱུར་བའི་
ལུགས་ལ་ཉོན་སྒྲིབ་མ་ཟད་བར་དུ་ཤེས་སྒྲིབ་སྤོང་བའི་འགོ་མི་རྩོམ་པ་
དང༌། ཤེས་སྒྲིབ་སྤོང་བའི་འགོ་ས་བརྒྱད་པ་ནས་རྩོམ་པར་བཤད་
- 17-



རྣགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པ་འཁྲུལ་གཞིར་སོང་སྟེ་ ཐེག་དམན་དགྲ་བཅོམ་ཐེག་ཆེན་ལམ་དུ་
འཇུག་ཚེ་ ས་བརྒྱད་པ་ནས་འཇུག་དགོས་པར་བཤད་པ་ གང་ཞིག་
བཤད་ཚུལ་དེ་ཀླུ་སྒྲུབ་ཡབ་སྲས་ཀྱི་ལུགས་དང་འགལ་བར་ལུང་རིགས་
མང་བོས་འགྲུབ་པར་མ་ཟད། རང་གི་རྟེན་ཁུངས་སྟོད་མེད་ཀུན་
མཁྱེན་ཀློང་ཆེན་པའི་བཤད་སྲོལ་དང་ཡང་འགལ་བའི་ཕྱིར། དེར་
རྣལ། ཀློང་ཆེན་པའི་གྲུབ་མཐའ་མཛོད་ལས། དེ་བས་ན་ཉན་
རང་དགྲ་བཅོམ་ཐེག་ཆེན་ལམ་དུ་འཇུག་དུས་ཐེག་ཆེན་གྱི་ཚོགས་ལམ་
ཆུང་དུ་ནས་འཇུག་དགོས་ཏེ་ཞེས་གསལ་བར་གསུངས་པའི་ཕྱིར།
གཞན་ཡང་སྐབས་སུ་མ་བབ་ཅིང་དགོས་མེད་ཀྱི་ཚིག་ཉོག་མང་བོ་མུ་
ཏོའི་རྩེ་བཞིན་དུ་སྤུངས་པའི་བརྒལ་ལན་དེར་དགེ་འདུན་ཆོས་འཕེལ་
ནི་བཅུ་ཕྲག་རིག་གནས་ལ་གཞན་དྲིང་མི་འཇོག་པའི་མཁས་པ་ཙམ་
དུ་མ་ཟད། ཉམས་རྟོགས་ཀྱི་ཡོན་ཏན་ཕུན་སུམ་ཚོགས་པ་མངའ་
བའི་གསང་སྔགས་ཀྱི་རྣལ་འབྱོར་བ་ཡིན་ཚུལ་དང་། འཕགས་པའི་
སྐྱེས་བུ་ཡིན་ཚུལ། གསུམ་ལྡན་རྡོ་རྗེ་འཛིན་པ་སོགས་ཡིན་ཐག་ཆོད་
པའི་བསྟོད་ར་ཧ་ཅང་ཐལ་ཆེ་བ་མང་བོ་བྱུང་འདུག་སྟེ། ཁོང་ཐ་
སྙད་གཙུག་ལག་རིག་གནས་གང་ཐད་ལ་གཞན་དང་མི་མཚུངས་པའི་
མཁྱེན་རྒྱ་ཆེ་ཙམ་ཡོད་པ་ནི་ཉིད་ཀྱི་རྣམ་དཔྱོད་ཀྱི་པདྨོ་མངོན་པར་
བཞད་པ་ལས་བྱུང་བའི་བརྩམས་ཆོས་ཀྱི་བསུང་ཞིམ་ཕྱོགས་སུ་འཐུལ་
– 18-



-
ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
བ་དག་ལས་ཤིན་ཏུ་གསལ་བས་རང་ཅག་རིག་གཞུང་སློབ་གཉེར་ལ་
བརྩོན་པ་བྱེད་མཁན་གྱི་ཆོས་བརྒྱུད་མི་འདྲ་བའི་གྲུབ་མཐའི་རྗེས་
འབྲང་བ་སུ་ཡིན་ཡང་ཁས་མི་ལེན་ཀ་མེད་ཀྱི་གནས་སུ་ཆེ་ན་ཡང་
གཞན་པའི་བསྟོད་ར་དག་ནི་གཟུར་གནས་རྒྱུས་ཡོད་དག་གི་རྣ་ལམ་
དུ་དེ་ཙམ་རྒྱུན་དུ་མི་འགྲོ་ཞིང་མཛེས་ལམ་ཆུང་བར་མ་ཟད། ལ་
སྐྱེས་ལ་ནི་སེང་གེ་བཞིན། ། མུ་སྟེགས་ཅན་ལའང་གཅམ་བུའི་ཚིག།
ཅེས་གསུངས་པ་ལྟར་སོ་སྐྱེ་རང་ག་བའི་ས་ལས་སོར་གང་གིས་ཀྱང་མ་
འཕགས་པ་ཞིག་ལ་ཆོས་ལོངས་སྤྲུལ་གསུམ་གྱི་ནང་ཚན་སྤྲུལ་སྐུའི་མིང་
གིས་སྒྲོ་བཏགས་པ་ཆགས་སྡང་གི་བྲན་དུ་གྱུར་ཞིང་མདོ་སྔགས་ཀྱི་
གནད་དོན་མཐའ་དག་ཕྱིན་ཅི་མ་ལོག་པར་འགྲོལ་བའི་ངོ་མཚར་
འཕྲུལ་གྱི་ལྡེ་མིག་གཅིག་པུ། རྒྱལ་ཀུན་ཡེ་ཤེས་ཀྱི་མེས་པོ་རྗེ་བཙུན་
མཁྱེན་པའི་གཏེར་གྱིས་མ་འོངས་པ་ན་འགྲོ་བ་ཐམས་ཅད་ཀྱི་མིག་ཏུ་
འགྱུར་བར་ལུང་བསྟན་པ། རིགས་པའི་དབང་ཕྱུག་རྣམ་གཉིས་ཀྱི་
བློ་གྲོས་ཀྱི་བཅུད་ཕྱུངས་པ། མདོ་དང་སྡེ་བདུན་གྱི་རིགས་ཚུལ་དྲི་
མ་མེད་པ་ཡང་དབུ་མ་ཆེན་པོའི་ལྟ་བ་གོ་བའི་གེགས་སུ་བཟུང་ཞིང་དེ་
ལ་རྟོག་གེའི་རིགས་པ་ཞེས་མཐའ་གཅིག་ཏུ་སྨོད་པའི་ཆོས་སྤོང་གི་
ལས་ཚབས་པོ་ཆེ་གསོག་རྒྱུར་ཡིད་ཤིན་ཏུ་རངས་པ་ཁྱེད་ལ་ཧ་ཅང་
ཐལ་ཆེ་བའི་བསྟོད་ར་འདི་ལྟར་བྱེད་འདོད་སྐྱེས་པ་ཡང་རང་ཉིད་རི་
- 19-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བོ་དགེ་ལུགས་པའི་གྲུབ་མཐའ་ལ་ཤིན་ཏུ་སྡང་ཞིང་ཀླུ་སྒྲུབ་དགོངས་
རྒྱུན་དུ་དགེ་ལུགས་པ་ལ་ཚིག་མཚོན་གང་མང་ཞིག་བཏབ་ཡོད་པས་
ཡིད་རབ་ཏུ་ཚིམས་པའི་ཆགས་སྡང་གི་རྒྱུའི་ཀུན་སློང་རྣམ་པར་མ་
དག་པ་ཞིག་གིས་ཀུན་ནས་བསླངས་པར་རྗེས་སུ་དཔོག་གོ ། ཕྱིན་
ཆད་ཤེས་ལོ་དང་མཁས་གྲགས་འདོད་པའི་རེ་ངན་དང་ཤེས་ལྡན་དག་
གི་རྣ་བར་གཟན་པའི་ལོག་བཤད་སྐྱུག་བྲོ་བ་འདི་འདྲ་སྨྲས་ཏེ་ཐ་གུ་
ནག་པོ་སུམ་སྒྲིལ་གྱིས་གསང་སྔགས་རྙིང་མའི་བསྟན་པའི་ཞབས་་་
འདྲེན་བགྱིད་ པའི་ སྡིག་ལས་འདི་དག་སྤོངས་ལ་ཐུགས་རྗེ་ཆེན་པོ་
འཁོར་བ་དབྱིངས་སྒྲོལ་གྱི་ཁྲིད་ཡིག་ལྟ་བུ་ལ་ཐོས་བསམ་གྱིས་བག་
ཆགས་རེ་ཨེ་ཞོག་བལྟས་ཏེ་སྙིང་ལས་ཆུང་ངུར་ཡི་གེ་དྲུག་མའི་སྒོམ་
བཟླས་རེ་ལ་འབད་ན་རང་རྒྱུད་ཀྱི་དགེ་རྩ་འཕེལ་ཞིང་བསྟན་པ་ལ་
གནོད་པ་ཆུང་བས་མ་འདྲིས་རྒྱང་རིང་གི་མཛའ་གྲོགས་བདག་གིས་ཤ་
ཚར་སྦྱར་བའི་ནང་གཏམ་འདི་དག་ཐུགས་ལ་འདོགས་པར་ཞུ།
ཡང་དགག་ཡིག་དེར། འདུལ་བ་སོགས་ལས་རབ་ཏུ་བྱུང་
བས་བུད་མེད་བསྟེན་ན་སྡོམ་པ་འཆལ་བར་བཤད་པ་ནི། རྡོ་རྗེ་
ཐེག་པའི་སྣོད་དུ་མ་གྱུར་བའི་གང་ཟག་ཕལ་བ་ལ་དགོངས་པ་སྟེ་ཞེས་
དང༌། དགེ་འདུན་ཆོས་འཕེལ་དང་བོར་རབ་ཏུ་བྱུང་ནས་ཕྱིས་སུ་ཆང་
དང་བུད་མེད་བསྟེན་པ་དེ་ལ་འདུལ་བ་དང་འགལ་བའི་སྐྱོན་ཕྲ་མོ་
- 20 -



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
ཙམ་ཡང་མེད་པར་མ་ཟད། དེ་ལྟར་བྱས་པ་མདོ་སྔགས་འགལ་མེད་
དུ་ཉམས་སུ་བླངས་པ་ཡིན་ཚུལ་དང་། ཁྱེད་ཅག་གི་བློ་ངོར་མ་བདེ་
བ་ད་དུང་རང་ཉིད་ཀྱིས་མདོ་སྔགས་གཉིས་པོ་འགལ་མེད་དུ་ཉམས་
སུ་ལེན་མ་ཤེས་པའི་རང་མཚང་རྒྱལ་ཁམས་ཐམས་ཅད་ལ་ངོམ་པ་ཁོ་
ན་ཡིན་ཞེས་སོགས་འཆལ་གཏམ་སྣ་ཚོགས་སྨྲས་འདུག་གོ། འོ་ན་
བསྟན་པའི་བདག་པོ་སྟོན་པ་ཐུགས་རྗེ་ཅན་དང༌། འཛམ་གླིང་རྒྱུན་
དྲུག་མཆོག་གཉིས། མཁན་ཆེན་ཞི་བ་འཚོ། དཔལ་ལྡན་ཨ་ཏི་ཤ།།
ས་སྐྱ་པཎྜི་ཏ། འཇམ་མགོན་ཙོང་ཁ་བ་སོགས་བསྟན་འཛིན་ཆེན་པོ་
གནམ་གྱིས་ས་བཀབ་པ་ལྟ་བུ་དེ་དག་གིས་ཀྱང་མདོ་སྔགས་གཉིས་
འགལ་མེད་དུ་ཉམས་ལེན་བྱེད་མ་ཤེས་པ་ཨེ་ཡིན། སྤྱིར་གསང་
སྔགས་ཉམས་སུ་ལེན་མཁན་ལ་རྟེན་གྱི་སྒོ་ནས་ཁྱིམ་པ་དང་རབ་བྱུང་
གཉིས་ཡོད་པ་དང་། རྣལ་འབྱོར་བླ་ན་མེད་པའི་དཀྱིལ་འཁོར་དུ་
འཇུག་པའི་སྐབས་དུ་མར་ཡང་ཐུན་མོང་བ་བྱང་ཆུབ་སེམས་དཔའི་
སྡོམ་པ་དང་ཐུན་མོང་མ་ཡིན་པ་སྔགས་སྡོམ་གཉིས་གཉིས་གཟུང་
དགོས་པར་གསུངས་པ་དང༌། སོ་སོར་ཐར་བའི་བཅས་པ་རྣམས་ནི་
བྱང་ཆུབ་སེམས་དཔའི་སྡོམ་ལྡན་རབ་ཏུ་བྱུང་བའི་བསླབ་བྱའི་ཕྱོགས་
གཅིག་ཡིན་པས་བྱང་ཆུབ་སེམས་དཔའི་བསླབ་བྱ་ལས་ཟུར་ན་ཡོད་པ་
མ་ཡིན་པ་དང་། རབ་བྱུང་ཕྱོགས་ཀྱི་སོ་ཐར་གྱི་སྡོམ་ལྡན་བྱང་ཆུབ་
ཡ 21 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སེམས་དཔའི་སྡོམ་པ་ལ་གནས་པ་ཡིན་ན་རང་བྱུང་ཕྱོགས་ཀྱི་སོ་ཐར་
གྱི་སྡོམ་པ་དངོས་དང་དེ་དང་ཐུན་མོང་བའི་སྤོང་སྡོམ་ནི་ཚུལ་ཁྲིམས་
གསུམ་ལས་སྡོམ་པའི་ཚུལ་ཁྲིམས་ཡིན་པ་དང་། བྱང་སའི་གཏན་ལ་
དབབ་པ་བསྡུ་བ་ལས། ཚུལ་ཁྲིམས་རྣམ་པ་གསུམ་པོ་དེ་དག་ལས་
འདི་ལྟ་སྟེ་སྡོམ་པའི་ཚུལ་ཁྲིམས་འདི་ནི་སྡུད་པར་བྱེད་པ་དང་འབྱོར་
བར་བྱེད་པ་ཡིན་ཏེ། དེ་བསྣམས་ཤིང་བསྲུངས་ན་དེ་ལས་གཞན་པ་
དག་ཀྱང་སྡོམ་ཞིང་སྲུང་བར་འགྱུར་ལ། དེ་མ་བསྡམས་ཤིང་མ་
བསྲུངས་ན་དེ་ལས་གཞན་པ་དག་ཀྱང་མི་སྡོམ་ཞིང་མི་སྲུང་བར་་་་
འགྱུར་བས། དེའི་ཕྱིར་བྱང་ཆུབ་སེམས་དཔའི་ སྡོམ་པའི་ཚུལ་་་་་
ཁྲིམས་ཉམས་ན་སྡོམ་པ་ཐམས་ཅད་ཉམས་པ་ཡིན་པར་བརྗོད་པར་
བྱའོ། །ཞེས་གསུངས་པ་སོགས་བསྟན་པ་སྤྱིའི་རྣམ་བཞག་འདི་དག་
ཡིད་ལ་འཇགས་ཚེ་སྔགས་པ་རབ་བྱུང་གིས་རྡོ་རྗེ་ཐེག་པའི་ལམ་་་
ཉམས་སུ་ལེན་ཚེ་འདུལ་བའི་བཅས་པ་དང་འགལ་མི་རིགས་པ་ལ་
ངེས་པ་བརྟན་པོ་འདྲོངས་པར་འགྱུར་ལ། དེར་མ་ཟད་སོ་ཐར་སྡོམ་
ལྡན་གྱི་སྔགས་པ་ཁྱིམ་པས་ཀྱང་རབ་བྱུང་གི་རྟགས་ཀྱི་སྐོར་དང་ལས་
ཀྱི་ཆོ་ག་དང་བཅས་རྐྱང་གི་ཆོ་འགའ་ཞིག་མ་གཏོགས་པ་འདུལ་བ་
ནས་ཇི་ལྟར་འབྱུང་བ་བཞིན་བྱ་དགོས་ཏེ། དཔུང་བཟང་གིས་ཞུས་
པའི་རྒྱུད་ལས། རྒྱལ་བ་ངས་གསུངས་ སོ་ སོ་ ཐར་བ་ཡི། ། ཚུལ་
- 22 -



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ། .
བས་གཡུe-
ཁྲིམས་རྣམ་དག་འདུལ་བ་མ་ལུས་ལས། །སྔགས་པ་ཁྱིམ་པས་རྟགས་
དང་ཆོ་ག་སྤང་། ། ལྷག་མ་རྣམས་ནི་ཉམས་སུ་བླང་བར་བྱ། །ཞེས་
གསུངས་པའི་ཕྱིར་དང་། སྔགས་འགྲུབ་པའི་རྩ་བ་ཡང་ཚུལ་ཁྲིམས་
ཡིན་ཏེ། དཔུང་བཟང་གིས་ཞུས་པ་ལས། སྔགས་ཀྱི་རྩ་བ་དང་
པོར་ཚུལ་ཁྲིམས་ཏེ། །ཞེས་དང་། འཇམ་དཔལ་རྩ་རྒྱུད་ལས་ཀྱང་།
ཐོས་པ་འདི་ལ་ཚུལ་ཁྲིམས་ཉམས། །དེ་ལ་གྲུབ་པ་མཆོག་མིན་་་་་
ཅིང་། །གྲུབ་པ་འབྲིང་ཡང་ཡོད་མེད་དེ། །གྲུབ་པ་ཐ་མའང་ཡོད་མ་
ཡིན། ། ཚུལ་ཁྲིམས་འཆལ་ལ་ཐུབ་དབང་གིས། །སྔགས་འགྲུབ་པར་
ནི་མ་གསུངས་ཏེ། །ཞེས་སོགས་གསུངས་པའི་ཕྱིར་རོ། །རི་བོ་དགེ་
ལུགས་པས་ནི་ཇོ་བོ་བཀའ་གདམས་པའི་ཉམས་བཞེས་ལྟར་མདོ་་་
སྔགས་འགལ་མེད་དུ་ཉམས་སུ་ལེན་ཚུལ་ནི། ཇི་སྐད་དུ། ཕྱི་རུ་
ཉན་ཐོས་སྤྱོད་པས་ཞི་ཞིང་དུལ། ། ནང་དུ་རིམ་གཉིས་རྣལ་འབྱོར་
གདེངས་དང་ལྡན། ། མདོ་སྔགས་ལམ་བཟང་འགལ་མེད་གྲོགས་སུ་
ཁྱེར། །བློ་བཟང་རྒྱལ་བའི་བསྟན་པ་ཞེས་གསུངས་པ་ལྟར་ཡིན་པས་
ཚིགས་སྔ་ཕྱིའི་ སོ་ཐར་གྱི་སྡོམ་ལྡན་གསང་སྔགས་པས་སོ་ཐར་གྱི་ས་
བཅས་མཚམས་ལས་མ་འདས་པར་མཆོག་གི་དངོས་གྲུབ་ཐོབ་ཚུལ་
མེད་པ་དང་ཟུང་འཇུག་གི་སྐུ་སྒྲུབ་ཚུལ་མེད་པ་ཞིག་ག་ལ་ཡིན།
རྣལ་འབྱོར་གྱི་དབང་ཕྱུག་རྗེ་མི་ལ་བཞད་པའི་རྡོ་རྗེ་དང༌།
- 23 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
གསེར་ལྗོངས་ཡུལ་གྱི་མི་ལ་གཉིས་པ་གྲུབ་ཆེན་སྐལ་ལྡན་རྒྱ་མཚོ་དང་།
སྔ་འགྱུར་བསྟན་པའི་རྒྱལ་མཚན་འཛིན་པ་དག་གི་ཁྲོད་ན་བཤད་སྒྲུབ་
འཕྲིན་ལས་ཀྱི་དབུ་འཕང་དགུང་ལ་རེག་པ་ཞབས་དཀར་ཚོགས་དྲུག་
རང་གྲོལ་སོགས་གསང་སྔགས་ཀྱི་ལྟ་དགོངས་ཀློང་དུ་བརྡོལ་བ་དག་
གིས་ཀྱང་སྔགས་ལ་བརྟེན་ནས་འདུལ་བ་ཅ་འབྱིད་མ་བྱས་པར་བསྟན་
པ་སྤྱིའི་འགྲོ་ལུགས་དང་མཐུན་པའི་རྣམ་ཐར་གཙང་མ་བསྐྱངས་པ་ལ་
རང་ཅག་རྣམས་ཀྱིས་མིག་དཔེ་བྱས་ཏེ་མདོ་ སྔགས་འགལ་མེད་དུ་
ཉམས་སུ་ལེན་པ་ལ་བརྩོན་པར་བྱ་ཡི་སྔར་བཤད་པ་ལྟར་རྒྱུད་སྡེའི་
དོན་ལོག་པར་འགྲེལ་བ་དང་། རང་ཉིད་གསང་སྔགས་ཀྱི་རྣལ་་
འབྱོར་བ་ཡིན་པ་སྐད་ཟེར་ནས་ཚུལ་ཁྲིམས་ལ་གཅེས་སྤྲས་སུ་བྱེད་པ་
ལྟ་ཞོག་དགེ་སློང་གི་སྡོམ་པ་རྫོགས་པར་བླངས་སུ་ཟིན་ཀྱང་། ཐ་ན་
རབ་ཏུ་བྱུང་བའི་ཐུན་མོང་མ་ཡིན་པའི་རྟགས་དང་ཆ་ལུགས་ཙམ་
ཡང་དོར་ཏེ། བག་མེད་པའི་སྤྱོད་པ་ཐམས་ཅད་ལ་ཅི་དགར་འཛེམ་
མེད་དུ་སྤྱོད་པ་སྔར་ཡང་མང་དུ་བྱུང་སྣང་ལ་ད་ལྟའང་རང་གཞན་གྱི་
ཕྱོགས་ན་མང་བོ་ཞིག་མཐོང་ཞིང་ཐོས་རྒྱུ་ཡོད་ལ་ད་དུང་དེ་དག་ལ་
ཏིང་ངེ་འཛིན་དང་རྟོགས་པ་ཁྱད་པར་ཅན་ཕུལ་དུ་ཕྱིན་པ་ཡོད་དོ་
ཞེས་ཡིད་ཆེས་དང་མངོན་རློམ་གྱིས་སྨྲ་བར་བྱེད་པ་དེ་དག་ཐམས་
ཅད་ཀྱིས་ནི། མདོ་རྒྱུད་གསུང་རབ་དགོངས་འགྲེལ་དང་བཅས་པ་
- 24 -



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
ནས་ཚུལ་ཁྲིམས་ཡོན་ཏན་ཐམས་ཅད་ཀྱི་གཞི་རྟེན་དུ་ལན་གྲངས་དུ་
མར་གསུངས་པ་ལ་དངོས་སུ་རྒོལ་ཞིང་ཏིང་ངེ་འཛིན་ཁྱད་པར་ཅན་
སྐྱེ་བ་ཚུལ་ཁྲིམས་ལ་གཅེས་སྤྲས་སུ་བྱེད་པ་ལ་རག་མ་ལས་སོ་སྙམ་པའི་
ལོག་པར་རྟོག་པའི་མེ་དཔུང་ཆེ་ཆེར་སྦར་བ་ཡིན་པས་དེ་ལས་ལྷག་
པའི་བསྟན་པའི་རྩ་བ་ཚངས་སྤྱོད་ལ་གནོད་པ་ཆེན་པོ་བྱེད་ཚུལ་དང་
བསྟན་པ་དྲི་མ་ཅན་དུ་གཏོང་ཚུལ་མེད་པས་རང་གཞན་གཉིས་ཕུང་
གི་ལས་སྦྱོར་རྩོམ་མཁན་དེ་དག་གི་རྗེས་སུ་ནི་བློ་དང་ལྡན་པ་དག་ནམ་
ཡང་འབྲང་བར་མི་བྱའོ། །
འཕགས་པ་རྣམས་ལ་ཡང་འདུལ་བའི་བཅས་པ་དང་འགལ་
བའི་ཉེས་བྱས་ཕྲ་མོ་རེས་ཀྱང་ཐུགས་རྒྱུད་ལ་ཡོན་ཏན་དང་ལམ་གྱི་
རྟོགས་པ་གོང་མ་སྐྱེ་བའི་གེགས་བྱེད་པར་མདོ་ལས་གསུངས་པ་ལ་ད་
ལྟ་གསང་སྔགས་འཆལ་བར་སྤྱོད་མཁན་སོ་སོ་སྐྱེ་བོ་ཐ་མལ་བ་རྒྱུད་
ཁས་བླངས་པའི་སྡོམ་པ་དང་འགལ་བའི་ལྟུང་བས་སྦགས་བཞིན་དུ་
ཉམས་རྟོགས་ཕུལ་དུ་ཕྱིན་པ་སྤང་ལ་ཤ་མོ་བརྡོལ་བ་བཞིན་འོང་བར་
འདོད་པ་ནི་གནས་མེད་ཅིང་གོ་སྐབས་མེད་དེ། ཏིག་ཏའི་སྡོང་བོ་
ཆེན་པོའི་དབུས་ནས་བུར་ཤིང་གི་མྱུ་གུ་སྐྱེ་བ་ནི་སྲིད་པ་མ་ཡིན་ནོ། །
ཐེག་པ་ཆེན་པོའི་མན་ངག་གི་མདོ་ལས། ། འདུལ་བ་ནི་དེ་བཞིན་
གཤེགས་ པས་ གཉིས་ འཐད་ གསུངས་ ཏེ། ་ གཉིས་ གང་ ཞེ་ ན།
- 25-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ལྟུང་བ་འདུལ་བ་དང་ཉོན་མོངས་འདུལ་བའོ། ། ཞེས་གསུངས་པ་
ལྟར་གོ་རྒྱུའི་གནད་ཅིག་ཡོད་ཀྱང་ཁྱོད་ཀྱིས་ཤེས་རེ་མེད་དོ། ། ཡང་
གསང་སྔགས་དང་འདུལ་བའི་ལུགས་ལ་རབ་ཏུ་བྱུང་བས་བུད་མེད་
བསྟེན་ཆོག་མི་ཆོག་གི་ཁྱད་ཕྱེ་སྟེ། བུད་མེད་བསྟེན་པ་གསང་སྔགས་
ཀྱི་དངོས་གྲུབ་ཐམས་ ཅད་ཀྱི་རྩ་བ་ལྟ་བུར་བརྩོན་པ་ཆེན་པོས་་་་་
བསྒྲུབས་པ་སོགས་འདི་སྐོར་གྱི་བཤད་བབ་སྣ་ཚོགས་ལ་བརྟགས་ན་
སྤྲུལ་བའི་སྐུ་རིན་པོ་ཆེ་ཉིད་ལ་ཡང་སྐུ་ཚེ་སྨད་ལ་སྤྲོས་བཅས་དང་ཡང་
ན་སྤྲོས་མེད་ཀྱི་སྤྱོད་པ་ལ་བརྟེན་ནས་ཕྱག་རྒྱ་ཆེན་པོའི་གོ་འཕང་
བསྒྲུབ་འདོད་ཀྱི་རང་འདོད་ཕུགས་འཚངས་ཀྱི་ལྐོག་གཡོའི་ངན་ཇུས་
ཤིག་ཡོད་པ་མིན་ནམ། ཕ་རོལ་ཏུ་ཕྱིན་པའི་ཐེག་པ་ཆེན་པོའི་ལམ་
ལ་འཇུག་པ་ལ་ལམ་ཐུན་མོང་བ་དང་ཐུན་མོང་མིན་པ་གཉིས་ཡོད་ལ།
ཐུན་མོང་བ་ནི་ཐེག་དམན་གྱི་སྡེ་སྣོད་ནས་འབྱུང་བ་རྣམས་ཡིན་ཞིང་།
དེ་བཞིན་དུ་རྡོ་རྗེ་ཐེག་པའི་ལམ་ལ་འཇུག་པ་ལ་ཡང་ལམ་ཐུན་མོང་བ་
དང་ཐུན་མོང་མ་ཡིན་པ་གཉིས་ལས་ཕར་ཕྱིན་ཐེག་པའི་ལམ་རྣམས་
ཐུན་མོང་བར་འགྱུར་བས་གོང་མ་གོང་མ་དོན་དུ་གཉེར་བ་རྣམས་
ཀྱིས་འོག་མ་འོག་མའི་ལམ་ཉམས་སུ་ལེན་པ་ལ་ཆེས་ཆེར་འབད་ན་
རྨང་རྡོ་བརྟན་པའི་མཁར་བཞིན་དུ་འཁོར་བ་ལ་ཇེ་རིང་དང་ཐར་བ་
ལ་ཇེ་ཉེར་འགྱུར་གྱི་དེ་ལྟ་མིན་པར་ཐེག་དམན་དང་ཐེན་ཆེན་རྒྱུ་་
— 26 པ་



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
འབྲས་ཀྱི་ཐེག་པ་རྣམས་ལ་གནང་བཀག་མི་འདྲ་བའི་ཆ་ཐན་ཐུན་
མཐོང་ནས་འདི་ནི་ཐེག་དམན་པ་ལ་གསུངས་པ་ཡིན་པས་ཐེག་ཆེན་
པས་ཉམས་སུ་ལེན་མི་དགོས་སོ་ཞེས་དང༌། འདི་ནི་ཕར་ཕྱིན་ཐེག་
པའི་ལམ་ཡིན་པས་རྡོ་རྗེ་ཐེག་པར་འཇུག་པ་ལ་མི་མཁོའོ་ཞེས་སྔ་མ་སྔ་
མ་ཞེ་རྩིས་མེད་པར་འདོར་བ་ནི་བསྟན་པའི་གནད་མ་གོ་བའི་ནོར་བ་
ཆེན་པོའོ། །དེས་ན་ལམ་ཐུན་མོང་བ་རྣམས་གཞིར་བཞག་གི་སྟེང་དུ་
གསང་སྔགས་ཀྱི་ལམ་ཐུན་མོང་མིན་པ་དབང་དང་དམ་ཚིག་དང་སྡོམ་
པ་དང་རིམ་པ་གཉིས་འཁོར་དང་བཅས་པ་བསྣན་པས་སངས་རྒྱས་སུ་
བགྲོད་པ་མྱུར་བ་ཡིན་གྱི་ཐུན་མོང་ལམ་སྦྱང་གི་སྣོད་མེད་པར་མཐོ་
སྙེགས་བྱས་ན་ནི་དྲུ་གུ་རྦབ་ལ་འདྲིལ་བ་ལྟར་སངས་རྒྱས་ཀྱི་ས་ལ་ཇེ་
རིང་དང་དམྱལ་བའི་གཏིང་རྡོར་འཕེན་རྒྱུར་ཚེགས་མི་འདུག་པས་བློ་
གྲོས་དང་ལྡན་པ་དག་གིས་གནས་འདི་ལ་ཤིན་ཏུ་གཟབ་པར་བྱའོ། །
་་ཡང་ཐ་སྙད་ཚད་གྲུབ་སོགས་དགག་པས་རྗེའི་ལྟ་བ་དངོས་་
དགག་པར་ག་ལ་འགྲོ་ཞེས་དང་། རྗེའི་ལྟ་བ་དངོས་ནི་སྣང་སྟོང་
ཟུང་འཇུག་ཁས་ལེན་ཐམས་ཅད་དང་བྲལ་བ་དབུ་མ་ཐལ་འགྱུར་བའི་
བཞེད་དགོངས་མཐར་ཐུག་པ་ཡིན་ཏེ་ཞེས་དང་། རྗེའི་གསུང་
འགའ་ཤས་སུ་རྣམ་གྲངས་པའི་དོན་དམ་རྩལ་དུ་བཏོན་ནས་ཐ་སྙད་
ཚད་གྲུབ་གསུངས་ཀྱང་མཐར་ཐུག་གི་བཞེད་དགོངས་དེ་ལྟ་མ་ཡིན་པ་
- 27 --



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
རེད་མདའ་བར་ཕུལ་བའི་ཤོག་དྲིལ་ལ་བལྟས་ན་ཤེས་ཡོང་ཞེས་སོགས་
རྗེ་བླ་མར་སྒྲོ་སྐུར་ཚད་མེད་བྱས་ཏེ། རྒྱུས་མེད་ཀྱི་རྒྱུས་གཏམ་མང་
དུ་སྤེལ་བས་ནི་དོན་དམ་པར་གྲུབ་པ་རྡུལ་ཙམ་མེད་ཀྱང་ཐ་སྙད་ཚད་
གྲུབ་འཇོག་པ་ལ་ཆེས་མཁས་པའི་རྗེ་བླ་མའི་རིང་ལུགས་ལ་ཅུང་ཟད་
ཀྱང་གནོད་མི་ནུས་ཤིང་དུས་ཀྱི་མཐའ་འདིར་ཡང་རང་ཅག་གངས་
ཅན་པ་རྣམས་ཀྱི་མེ་ཏོག་ཕོག་པའི་ལྷ་སྐལ་གཅིག་པུ་ཕྱག་ན་པད་་
དཀར་འཆང་བ་གཙོར་བྱས་པའི་འཇམ་མགོན་བསྟན་པའི་ནང་་་་
མཛོད་སྲུང་བའི་སྤྱན་པ་མཐའ་ཡས་པ་བཞུགས་པས་ལོག་པར་རྟོག་
པའི་ནོར་ལ་ཆེས་ཆེར་རྔམ་པའི་ཆོམ་རྐུན་པ་དག་གིས་ གླགས་རྙེད་
པར་འགྱུར་བ་ནི་ལྟ་ག་ལ་ཞིག་གོ ། རྗེ་བླ་མའི་བཞེད་པ་དེ་ལྟར་མ་
ཡིན་པ་ནི་འོག་ནས་གསལ་བར་འགྱུར་རོ། །
སྨྲ་བའི་སེང་ཆེན་རྡོ་སྦིས་དགེ་བཤེས་ཤེས་རབ་རྒྱ་མཚོས་མདོ་
རྒྱུད་ཀྱི་གཞུང་མཐའ་དག་གུང་བསྒྲིགས་ཏེ་དབུ་ཚད་ཟུང་འབྲེལ་གྱི་
རིགས་ལམ་དྲི་མ་མེད་པས་ཕས་རྒོལ་ལོག་བཤད་ཀྱི་རྫུན་ཕུགས་སུན་
ཕྱུངས་ཏེ། ཀླུ་སྒྲུབ་ཡབ་སྲས་དང་ཀུན་མཁྱེན་ཙོང་ཁ་བའི་རིང་
ལུགས་དྲི་མ་མེད་པ་བརྟག་ཐུབ་ཚད་མའི་ལུགས་སུ་བཀྲལ་བ་ལ་ཡང་
བསྡུས་གྲྭའི་རིགས་པ་དང་རྟོག་གེའི་རིགས་པ་ལ་གཞིར་བཞག་འདུག་
པས། ཚིག་ཙམ་ཞིག་ལས་ཕྱོགས་སྔའི་འདོད་ཚུལ་དབུ་མ་སྤྲོས་བྲལ་
- 28 -



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
བརྗོད་འདས་ཀྱི་ལྟ་བ་ལ་ཅུང་ཟད་ཀྱང་གནོད་མ་ནུས་ཚུལ་སོགས་
ལག་པས་མི་ཐེག་པའི་སྡེར་མའི་དཔའ་གཏམ་འདི་དག་ནི་སྐྱེས་སྦྱངས་
རྣམ་དཔྱོད་ཀྱི་བློ་གྲོས་རྒྱ་ཁབ་ཀྱི་མིག་ལས་ཀྱང་ཕྲ་བའི་ཅོལ་ཆུང་ཁྱོད་
ལ་ཅང་མཛའ་འམ། རིག་གནས་མི་ཤེས་པ་རྣམས་རིག་གནས་ལ་
སྡང་བ་དང་གཞུང་མི་ཤེས་པ་རྣམས་གཞུང་ལ་སྡང་བ་འདི་ཕྱོགས་
ལྷུང་ཅན་དག་གི་སྤྱི་ནད་དུ་གྱུར་ཡོད་ཅིང་། རང་ཉིད་ཀྱང་དེའི་
ནད་ཀྱིས་ཟིན་ཏེ་བསྡུས་གྲྭའི་རིགས་ལམ་ལ་ཆ་རྒྱུས་མེད་ཅིང་མི་ཤེས་
པའི་སྡུག་ཡུས་ཀྱིས་དམ་པ་གོང་མ་རྣམས་ཀྱིས་ཆོས་འོད་ཟེར་ཅན་
ཞེས་ཡང་ཡང་བསྔགས་པའི་རིགས་ལམ་ངོ་མཚར་བ་དག་ལའང་ཇོ་མོ་
མགོ་སྐོར་གཏོང་བྱེད་ཀྱི་རིགས་པ་ཞེས་སྨོད་ཚིག་ཤས་མི་བཟོད་པ་
སྨྲས་ཏེ་ཚད་མ་རིགས་པའི་ལམ་བཟང་ཡོངས་སུ་དོར་ནས་ཚིག་སྤྱི་
ཙམ་དང་བླུན་སྒོམ་ཙམ་གྱིས་ངེས་དོན་དབུ་མའི་ལྟ་བ་འཚོལ་བར་
རློམ་པ་ནི་འདྲེ་ཤར་སྒོ་དང༌ གླུད་ནུབ་སྒོའི་དཔེར་སོང་སྣང་ངོ༌། །
བསྡུས་གྲྭའི་རིགས་ལམ་ལ་སྨོད་མཁན་རང་མཐོང་མཁྲེགས་འཛིན་གྱི་
རང་གཤིས་ཤིན་ཏུ་ གྱོང་བ་ཁྱོད་གཅིག་པུར་མ་ཟད་ཀྱི་ ཀརྨ་སི་ཏུ་་
བསྟན་པའི་ཉིན་བྱེད་ཅེས་བྱ་བ་དུས་ཐོག་དེར་ཐུན་མོང་རིག་གནས་
ལ་མཁས་པའི་གྲགས་སྙན་ཧ་ཅང་རྒྱས་པ་དེས་ཀྱང་ཡིན་ལོག་མིན་
ཁོག་གི་བརྒལ་བརྟག་སོགས་རྩོད་ཟློག་ལས། རང་བཞིན་མེད་པ་
— 29 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཉིད་ལོག་ན། ། རང་བཞིན་ཉིད་དུ་རབ་གྲུབ་འགྱུར། ། ཞེས་ སོགས་
དབུ་མ་ཆེན་པོའི་དཀའ་གནད་རྣམས་གོ་བ་ལ་ཕན་སླེབས་ཆེ་བར་མ་
དགོངས་པར་འབྲེལ་མེད་ཚིག་འཁྲིའི་བརྒལ་བརྟག་དང་གཞན་མགོ་
སྐོར་བའི་བསླུ་ཐབས་སུ་བལྟས་པས། མཐར་རང་ཉིད་ཀྱིས་ཤེས་བྱ་
ཡིན་ན་བློའི་ཡུལ་དུ་བྱ་རུང་ཡིན་པས་ཁྱབ་ཟེར་ན། རི་བོང་གི་རྭ་
ཆོས་ཅན། ཁྱོད་བློ་ཡི་ཡུལ་དུ་བྱར་རུང་བར་ཐལ། ཤེས་བྱ་ཡིན་
པའི་ཕྱིར། ཞེས་བྲིས་ཏེ་རི་བོང་གི་རྭ་ཤེས་བྱ་ཡིན་པར་ཁས་བླངས་
པ་སོགས་ཞབས་འདྲེན་ཆེན་པོ་མཛད་འདུག་པས་ཁྱེད་ཅག་རྙིང་མའི་
རྗེས་འབྲང་དུ་རློམ་པ་དག་ལ་ཆ་ཅི་ཡོད། རྣམ་འགྲེལ་སོགས་ལས་
གསུངས་པའི་དབུ་སེམས་ཐུན་མོང་མ་ཡིན་པའི་རིགས་པ་རྣམས་ནི་
དབུ་མ་ཐལ་འགྱུར་བའི་ལུགས་ཀྱི་ངེས་དོན་གཏན་ལ་འབེབས་པའི་
སྐབས་སུ་མི་མཁོ་བ་ནི་བདེན་མོད་ཀྱང་ཚད་མ་རྣམ་འགྲེལ་ལས་་་་
གསུངས་པའི་རིགས་པའི་འགྲོས་ལ་བརྟེན་ནས་མདོ་སྔགས་མཐའ་
དག་གི་གནད་དོན་གཏན་ལ་འབེབས་པ་ནི་འཕགས་བོད་མཁས་པ་
མཐའ་དག་གི་སྤྱི་སྲོལ་ཡིན་ཏེ། ཐམས་ཅད་མཁྱེན་པ་ཙོང་ཁ་བ་
ཆེན་པོས་མཛད་པའི་རྡོ་རྗེ་འཆང་ཆེན་པོའི་ལམ་གྱི་རིམ་པ་གསང་བ་
ཀུན་ གྱི་ གནད་ རྣམ་ པར་ ཕྱེ་ བ་ ལས། དཔལ་ འབྲས་ རྡོ་ རྗེས།
བངག་ཡོད་ན་ནི་གཞན་དུ་ཤེས། །ཞེས་སོགས་ཀྱིས་འཁོར་བའི་རྩ་བ་
-- 30-



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
བདག་འཛིན་དུ་བསྒྲུབས་ལ། སྒྲུབ་ཐབས་ཀུན་བཟང་གི་ ལྟ་ བ་་་
གཏན་འབེབས་ཀྱི་སྐབས་སུ་ཐ་ག་ན་དང༌། དཔལ་འབྲས་རྡོ་རྗེས་
རྣམ་འགྲེལ་གྱི་ལུང་མང་དུ་དྲངས་ནས་ལྟ་བ་གཏན་ལ་ཕབ་ ཅིང་།
སྔགས་ཀྱི་པཎྜི་ཏ་གཞན་མང་བོས་ཀྱང་། རྣམ་འགྲེལ་གྱི་ལུང་ཁུངས་
སུ་བྱས་ནས་བསྒྲུབས་པ་མང་བས་རིགས་པའི་དབང་ཕྱུག་རྣམ་གཉིས་
ཀྱི་གཞུང་རྣམས་སྤྱིར་ནང་རིག་གི་སྐབས་དང་ཁྱད་པར་དུ་སྔགས་ཀྱི་
སྐབས་སུ་དོན་མེད་དོ་སྙམ་དུ་ལྟ་ཞིང་དེ་སྐད་གཞན་ལ་སྨྲ་བ་ནི་རིགས་
པའི་ལམ་དུ་འགྲོ་བའི་བློ་ཉམས་ཆུང་ངུས་གཏིང་དཔོག་པར་དཀའ་
བའི་བློ་གྲོས་ཀྱི་འཇུག་པའི་ལམ་ནས་དྲངས་པའི་དྲི་མ་མེད་པའི་་་་
རིགས་པའི་རྣམ་བཞག་མ་ལྕིགས་པ་ཡིན་པས་ལུང་དོན་རིགས་པ་ཕྲ་
མོས་འབྱེད་པར་ནུས་པའི་མཁས་པའི་མདུན་སར་དབྱུང་བར་མི་ནུས་
པའི་བབ་ཅོལ་ལོ་ཞེས་བཀའ་བསྩལ་བ་དང་། དེ་བཞིན་དུ་ཀུན་
མཁྱེན་ ཀློང་ ཆེན་ པའི་ ཆོས་ དབྱིངས་ རིན་ པོ་ ཆེའི་ མཛོད་ དུའང་།
སེམས་ཅན་དང་ལས་དང་ཉོན་མོངས་སོགས་དཔྱད་ན་མེད་ཅིང་ངོ་བོ་
ཉིད་ཀྱིས་དབེན་པའི་སྒྲུབ་བྱེད་དུ། སེམས་ཀྱི་རང་བཞིན་འོད་་་
གསལ་བ། །དྲི་མ་རྣམས་ནི་གློ་བུར་བ། །ཞེས་པའི་རྣམ་འགྲེལ་གྱི་
ལུང་ཤེས་བྱེད་དུ་དྲངས་པ་སོགས་གསར་རྙིང་གི་མཁས་པ་ཆེན་པོ་
དག་གི་གསུང་ན་ཤིན་ཏུ་མང་བས། ཇི་སྐད་དུ་སློབ་དཔོན་དབྱིག་
.31-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
གཉེན་གྱིས། སྟོན་པ་འཇིག་རྟེན་མིག་ནི་ཟུམ་གྱུར་ཅིང༌། ། དཔང་
གྱུར་སྐྱེ་བོ་ཕལ་ཆེར་ཟད་པ་ན། །དེ་ཉིད་མ་མཐོང་རང་དགར་གྱུར་བ་
ཡི། ། ངན་རྟོག་རྣམས་ཀྱིས་བསྟན་པ་འདི་དཀྲུགས་སོ། ། ཞེས་་་་་་་
གསུངས་པ་ལྟར་རང་གི་མ་ཤེས་པའི་བློ་སྐྱོན་གྱིས་མདོ་གཅུས་རྒྱུད་
དཀྲུགས་ཀྱི་བསྟན་བཅོས་རྩོམ་པའི་སུག་ལས་རེ་ཞིག་མཚམས་ཞོག་ལ་
ད་དུང་བཤེས་གཉེན་མཁས་པའི་མདུན་ནས་འཆད་ཉན་གྱི་རྐང་་་་
ཚུགས་པར་བྱས་ན་དཀྱུས་ས་བསྟན་པའི་རྟ་བཞིན་དུ་འགྲོ་སའི་ལམ་
དང་མི་འགྲོ་སའི་ལམ་གྱི་དབྱེ་བ་ཕྱེད་པར་འགྱུར་བས་ཆོས་སྤོང་གི་སྒོ་
མང་བོ་ཞིག་རང་ཤུགས་ཀྱིས་ཁེགས་པར་འགྱུར་རོ། །
ཉེ་ཆར་རྒྱ་གར་ནས་པར་བསྐྲུན་བྱས་པའི་རྩོད་ཡིག་ཅིག་ཏུ་
དགེ་བཤེས་མཁས་པ་ཞིག་གིས་རྫོགས་ཆེན་པས་འདོད་པའི་འཇའ་
ལུས་ཆོས་སྐུ་ལ་དོགས་དཔྱོད་མང་ཙམ་གནང་ཡོད་པར་ཁྱེད་ཀྱིས་དེ་
གསང་སྔགས་ཀྱི་ཁྱད་ཆོས་ཟབ་མོ་ལ་སྐུར་བ་འདེབས་པའི་ལོག་བཤད་
ཡིན་པའི་སྒྲུབ་བྱེད་དུ། སྔར་ནས་ད་ལྟའི་བར་དུ་སྐྱེས་ཆེན་རྣལ་
འབྱོར་བ་མང་བོས་འགྲོ་བ་དད་ལྡན་ཐུན་མོང་བའི་ངོར་འཇའ་ལུས་
མངོན་སུམ་དུ་བརྙེས་པའི་རྟགས་མཚན་བསྟན་པའི་ལོ་རྒྱུས་གང་མང་
ཡོད་ཅིང་། ཁམས་ཀྱི་ཀ་ཐོག་དགོན་པ་གཅིག་པུར་སྔ་ཕྱི་ཀུན་ཏུ་
འཇའ་ལུས་མངོན་དུ་གྱུར་བའི་རྣལ་འབྱོར་བ་མང་དུ་བྱུང་བ་ཆོས་
- 32 --



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
འབྱུང་རྣམས་སུ་གསལ་ཞེས་སྔོན་གྱི་ལོ་རྒྱུས་ཆོས་འབྱུང་དག་ལ་ཁ་
འཕངས་བྱས་པའི་ཚིག་འདི་ཙམ་ཞིག་བཀོད་ཡོད་པ་དང་། དཔེ་ཆ་
གཞན་ཞིག་ཏུ་རབ་རྒྱན་ས་སྟག་ལོར་ས་ཆ་ག་གེ་མོར་རྙིང་མའི་བླ་མ་
ཞིག་སྐྲ་སེན་ཙམ་ཡང་མ་ལུས་པར་འཇའ་ལུས་སུ་དེངས་འདུག་པའི་
ལོ་རྒྱུས་ཞིབ་ཕྲ་གསལ་བར་འཁོད་འདུག་ཀྱང་། རྗེ་མི་ལའི་ཞལ་
ནས། སྒོ་གསུམ་ཆོས་ཉིད་དུ་གྲོལ་བའི་རྣལ་འབྱོར་བ་ལ་རོ་འོང་
བའི་ངེས་པ་མེད་ཅེས་དང་། སྤྱིར་གྱིས་དམ་པའི་ཆོས་ཀྱི་ཆེ་བས་ཚེ་
སྟོད་ལ་ང་ལྟ་བུར་སྡིག་པ་ཚབས་ཅན་བྱས་པའི་སོ་སོ་སྐྱེ་བོ་ཞིག་ཡིན་
རུང༌། ཕྱིས་རྒྱུ་འབྲས་ལ་ཡིད་ཆེས་ནས་ཚེ་བློས་བཏང་སྟེ་སྒོ་གསུམ་
གཡོ་མེད་དུ་སྒོམ་ནུས་ན་སངས་རྒྱས་ཐོབ་པ་ལ་ཐག་རིང་མི་འདུག
ཁྱད་པར་མཚན་ལྡན་བླ་མ་ཞིག་གིས་རྗེས་སུ་བཟུང་ཞིང༌། གསང་
སྔགས་ཉེ་ལམ་གྱི་མན་ངག་དང་སྙིང་བོའི་དོན་ཐ་སྙད་ཀྱི་སྒྲིབ་་་་་
གཡོགས་མེད་པར་གཅེར་མཐོང་དུ་ངོ་སྤྲོད་པའི་དབང་དང་གདམས་
ངག་ཐོབ་ནས་སྒོམ་ནུས་ན། ཚེ་འདིར་སངས་རྒྱ་མི་རྒྱུ་ཐེ་ཚོམ་མི་
འདུག་གསུངས་པ་ལྟར་འཇིག་རྟེན་པའི་ཡང་དག་པའི་ལྟ་བས་གཞིར་
བཟུང་། ། མཚན་ལྡན་བླ་མའི་དྲུང་དུ་དབང་དང་གདམས་ངག་ཐོབ་
པ་སྔོན་དུ་སོང་། ལྟོ་གོས་གཏམ་གསུམ་གྱོང་ལ་བསྐུར། ཚེ་བློས་
བཏང་སྟེ་སྙིང་རུས་ཆེན་པོས་རི་སུལ་གངས་སུལ་དུ་གསང་སྔགས་ཟབ་
- 33-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
མོའི་ཉམས་ལེན་ལ་ཆེས་ཆེར་འབད་ན་སྤྱིར་ཆོས་ཀྱི་ཆེ་བ་དང་ནང་
སྒོས་སུ་གསང་སྔགས་ཟབ་མོའི་ཆེ་བ་ལ་རང་ཅག་ཐ་མལ་བས་བསམ་
གྱིས་མི་ཁྱབ་པའི་ རྟགས་མཚན་དེ་ལྟ་བུ་འབྱུང་མི་སྲིད་པ་མ་ཡིན་
ནའང་རྟོག་དཔྱོད་མེད་པར་འཇུག་པ་བླུན་པོའི་ལུགས་ཡིན་པས་་་
གནས་ཚུལ་གང་ལའང་རྟོག་དཔྱོད་བྱེད་དགོས་པ་ནི། སྔོན་སྟོང་
འཁོར་སྤྲུལ་སྐུ་རྒྱལ་བ་རྒྱ་མཚོ་མངལ་དུ་སྲིད་པ་འཛིན་མ་དགོས་པར་
རྒྱ་ཕྲུག་ལོ་ཉི་ཤུ་ཙམ་ལོན་པ་ཞིག་གི་ཕུང་བོ་དུར་ཁྲོད་དུ་བསྐྱལ་བར་བྱ་
འཕུར་བ་བཞིན་སྐད་ཅིག་ལ་འཕོས་ནས་ང་སྟོང་འཁོར་བ་ཡིན་ཞེས་
ངོས་བཟུང་བར་བརྟེན་སྟོང་འཁོར་མདོ་རྒྱུད་རྒྱ་མཚོ་ལ་སྟོང་འཁོར་
འཕོ་བ་གྲོང་འཇུག་པར་གྲགས་ན་ཡང༌། གོང་ས་ལྔ་བ་ཆེན་པོའི་
རང་རྣམ་དུ། འབྲོག་མིའི་རྣམ་ཐར་བཞིན་གྲུབ་པའི་དབང་ཕྱུག་
ཆེན་པོ་རྣམས་སླར་རང་གི་ཕུང་བོ་ལ་འཇུག་པ་བཤད་ཀྱང་གྲོང་་་་
འཇུག་རྒྱུད་ནས་འདི་འདྲའི་ལས་སླ་བ་མ་བསྟན་པས་གང་ཡིན་ཆ་མ་
ཐིངས་ཞེས་དོགས་པ་མཛད་ཡོད་པ་ལྟ་བུ་དང་། ། འདིའི་ཐད་ལའང་
ཕྱིས་ཀྱི་ལོ་རྒྱུས་སྨྲ་བ་འགའ་ཞིག་གིས་ཀུན་མཁྱེན་འཇམ་དབྱངས་
བཞད་པ་དང་དུས་ཐོག་མཉམ་པའི་རྙིང་མའི་གྲུབ་ཆེན་དུ་གྲགས་པ་
སྡེ་བ་དྲུག་བརྒྱ་བ་ཞེས་བྱ་བ་དེས་རྙིང་མའི་ཟབ་ཆོས་ལ་བརྟེན་ནས་
འཇའ་ལུས་ཐོབ་པ་བདེན་པ་ཡིན་ཤག་གིས་རྣ་བ་སུན་སུན་དུ་བྲིས་
- 34 -



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
ཡོད་ན་ཡང་དོན་ལ་ཤི་བའི་རོ་མཚན་མོ་ལྷ་སའི་སྟོད་ཀྱི་རག་ཁ་ནས་ཆུ་
ལ་བསྐུར་བ་ཡིན་པར་རོ་འཁུར་མཁན་གྱི་རྒད་པོ་དེས་ཉི་མ་སྡིངས་
དཔོན་སློབ་ལ་དངོས་སུ་ཞུས་འདུག་ཅེས་བདག་གི་བླ་མ་སྟག་ཕུ་རིན་
པོ་ཆེས་གསུང་ངོ་ཞེས་ཀུན་མཁྱེན་འཇིགས་མེད་དབང་བོས་མཛད་
པའི་འཇམ་བཞད་ངག་དབང་བརྩོན་འགྲུས་ཀྱི་རྣམ་ཐར་དུ་གསལ་
བར་འཁོད་པ་དང་། དེ་ལྟར་བྱུང་བའི་ལོ་རྒྱུས་ཡོད་པ་ཙམ་རྒྱུ་་་
མཚན་དུ་འགྲོ་ན་ནི་གསང་སྔགས་རྙིང་མའི་གྲུབ་མཐའ་མ་བྱུང་བའི་
སྔ་རོལ་བོན་དར་བའི་དུས་སུ་བོད་ཀྱི་རྒྱལ་བོ་རྣམས་ལྷའི་དམུ་ཐག་ལ་
བརྟེན་ནས་གནམ་དུ་གཤེགས་ཏེ་སྐུ་གདུང་མེད་པར་བཤད་པའི་ལོ་
རྒྱུས་ཀྱང་ཡོད་པས་དེ་དག་གིས་ཀྱང་བོན་ཆོས་ལ་བརྟེན་ནས་འཇའ་
ལུས་ ཐོབ་པར་འོས་མེད་དུ་ཁས་ལེན་དགོས་པར་འགྱུར་བ་ སོགས་
དང་། ད་ལྟ་ཡུལ་ཕྱོགས་འགའ་ཞིག་ཏུ་རྙིང་མའི་ཆོས་བརྒྱུད་འཛིན་
མཁན་ཞིག་ཡིན་ཕྱིན་ཤི་ཚད་ ཐམས་ཅད་ཐུགས་དམ་ལ་བཞུགས་་་
དགོས་པའི་སྲོལ་ངན་ཞིག་དར་ཁྱབ་ཆེ་རུ་འགྲོ་བཞིན་ཡོད་པ་འདི་
དག་ལ་དཔགས་ན། ཆོས་རྗེ་ས་པཎ་གྱིས། གཡོ་སྒྱུས་བསྟན་པ་
སྲུང་དགོས་པ་བྱུང་ན་བསྟན་པ་དེ་ཡང་མ་དག་པར་འགྱུར་བར་་་་
གསུངས་པ་དང༌། སློབ་མ་དད་པ་ཅན་གྱིས་བླ་མ་ཟོག་པོར་གཏོང་
ཞེས་པའི་དཔེ་ལྟར་སྙིགས་མའི་རང་མཚང་ཆེས་ཆེར་བདོ་བའི་དུས་
- 35 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
འདིར་ཆོས་བརྒྱད་གདོན་གྱིས་ཡིད་བརླམས་ཏེ་རང་གཞན་ཟོག་པོར་
གཏོང་བའི་གཡོ་སྒྱུའི་བྱེད་ཐབས་ལ་གོམས་ཤུགས་ཆེ་བའང་མང་དུ་
སྣང་བས་ཡིད་ཆེས་དཀའ་བའི་གནས་སུ་གྱུར་ཡོད་ཅིང་། ཕྱིན་ཆད་
འདི་དང་འདི་འདྲ་བའི་བསམ་ཡུལ་ལས་འདས་པའི་གནས་ཚུལ་རེ་
བྱུང་ན་ཀུན་གྱི་ཡིད་བརྟན་ཕེར་བའི་དན་རྟགས་འཁྲུལ་མེད་རེ་འཚོལ་
རྒྱུ་ཤིན་ཏུ་གལ་ཆེ། ཡང་ངེད་ཅག་གིས་ཐུའུ་བཀྭན་ཆོས་ཀྱི་ཉི་མས།
མཁས་པས་ལ་ལར་སུན་འབྱིན་སེར་བ་འབེབས། ། སྐབས་འགར་་་
བསྔགས་པའི་མེ་ཏོག་ཕྲེང་བས་མཆོད། །བདག་འདྲས་རྣམ་པ་གཅིག་
ཏུ་ཐག་བཅད་ནས། །བསྟོད་སྨད་བརྗོད་དཀའ་ཇོ་མོ་ནང་བའི་་་་་
ལུགས། །ཞེས་གསུངས་པ་ལྟར་ཇོ་ནང་བའི་བསྟན་པ་སྤྱི་ལྡོག་ནས་མ་
ཡིན་པར་ལྟ་བའི་བཞེད་ཚུལ་དེ་མུ་སྟེགས་སྒྲའི་ཚངས་པ་སྨྲ་བ་རྣམས་
དང་ཁྱད་མེད་དུ་བཤད་པ་ལ། ཁྱོད་ཀྱིས་རང་ཉིད་བོད་ཀྱི་གྲུབ་
མཐའ་ཐམས་ཅད་ལ་དག་སྣང་ཡོད་མདོག་གིས་ཇོ་ནང་བའི་ལྟ་བ་དེ་
ཐར་ལམ་ཡང་དག་པ་མ་ཡིན་པར་སྨྲས་ན་ཆོས་སྤོང་གི་ལས་བསགས་
པ་ཡིན་པར་བཤད་འདུག་པ་ནི་བདུད་ཀྱི་འཕྲིན་ལས་སྙིང་ལ་ཞུགས་
པའི་བརྡོལ་གཏམ་བླ་ན་མེད་པ་ཞིག་སྟེ། ཇོ་ནང་བའི་ལྟ་བ་འདི་
རང་མལ་ལས་བརྡོལ་བ་ཞིག་ཡིན་པ་ལས་འདི་ལ་རྒྱ་གར་པཎ་གྲུབ་
ལས་བརྒྱུད་པའི་ཁུངས་མེད་པ་དང་། ངེས་དོན་གྱི་མདོ་རྒྱུད་མང་
-
36 ཨ་པ་མ་



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
བོའི་དགོངས་པ་ཕྱིན་ཅི་ལོག་ཏུ་བཀྲལ་བས། ཐར་བའི་སྲོག་རྩ་
གཅོད་བྱེད་དང་དེ་བཞིན་གཤེགས་པའི་ཆོས་སྐུའི་རྒྱུ་འཇོམས་བྱེད་
དང་། གསོར་མི་རུང་གི་ལྟ་ངན་ཐ་ཆད་དུ་གཟིགས་ནས། བུ་སྟོན་
ཐམས་ཅད་མཁྱེན་པ་དང༌། ཐུགས་སྲས་ལོ་ཙཱ་བ་དང་། སྡེ་སྣོད་
འཛིན་པ་བརྩོན་འགྲུས་དཔལ་དང་། ཡར་འབྲོག་པ་རིན་ཆེན་ཏོག་
དང་། ས་སྐྱའི་མཁས་པ་གནས་དྲུག་པ་དགེ་ལེགས་དཔལ་དང་།
བདེ་བ་ཅན་གྱི་སྡེ་སྣོད་འཛིན་པ་རིན་ཆེན་གཞོན་ནུ་དང་། དཀའ་
བཞི་བ་རིན་ཆེན་རྡོ་རྗེ་དང༌། ཐམས་ཅད་མཁྱེན་པ་དར་མ་རིན་
ཆེན་སོགས་ཀྱིས་འབད་པ་ཆེན་པོས་བཀག་ཅིང་། རྗེ་བཙུན་དམ་པ་
རེད་མདའ་བ་དང་འཇམ་མགོན་ཙོང་ཁ་བ་ཆེན་པོའི་གསུང་རབ་
རྣམས་སུའང་ལྟ་ངན་དེ་འགོག་པའི་ལུང་རིགས་མང་དུ་བཀའ་བསྩལ་
ཡོད་པ་རིས་མེད་རྣམ་དཔྱོད་ཅན་དག་ལ་གསལ་ཆ་ཆེ་བས་གངས་
ཅན་བསྟན་པའི་སྒྲོན་མེ་མཁས་གྲུབ་གངས་ཀྱི་སེང་གེ་ལྟ་བུ་འདི་དག་
གིས་ཀྱང་ཆོས་སྤོང་གི་ལས་བསགས་པ་ཨེ་ཡིན། ནང་སྒོས་སུ་རང་
ཅག་ཐུན་མོང་གིས་ཁས་ལེན་ཅིང་ལེན་ཀྱང་དགོས་པ་ཀུན་གཟིགས་ལྔ་
བ་ཆེན་པོས་ཀྱང་གནས་སྐབས་ཀྱི་དགག་དགོས་ཙམ་མ་ཡིན་པར་བོད་
གངས་ཅན་ གྱི་སྐྱེ་འགྲོ་རྣམས་ལྟ་ངན་ལོག་ལམ་གྱི་གཡང་ཁ་ལས་་་་
བསྒྲལ་ཏེ་ཡང་དག་པའི་ལམ་བཟང་ལ་འགོད་པའི་ཕྱིར་ཐུགས་བརྩེ་
- 37 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སྙིང་སྟོབས་ཀྱི་གོ་ཆ་བདག་གིར་བཞེས་ཏེ། ཏཱ་ར་ནཱ་ཐས་བཏབ་པའི་
རྟག་བརྟན་ཕུན་ཚོགས་གླིང་དེ་མིང་བསྒྱུར་དོན་བསྒྱུར་མཛད་པ་དང་།
ཇོ་ནང་བའི་ལྟ་བའི་སྐོར་གྱི་གསུང་རབ་ཀྱི་པར་ཕལ་ཆེ་བ་ཡང་མི་
མངོན་དབྱིངས་སུ་རྒྱས་བཏབ་པ་དང༌། ཐུགས་སྲས་ལོ་ཙཱ་བས་་
མཛད་པའི་བདེ་གཤེགས་སྙིང་བོའི་མཛེས་རྒྱན་དང་། ཡར་འབྲོག་
པ་རིན་ཆེན་ཏོག་གིས་མཛད་པའི་དབང་བོ་རྡོ་རྗེ་དང་རྡོ་རྗེ་ཐོག་ཏོག་
རྣམས་བརྐོ་བའི་པར་བྱང་རྗེ་ཉིད་ཀྱིས་བརྩམས་ཏེ་ཞལ་ནས། གོང་
གསལ་གྱི་པར་ཚོ་མཁོ་ཆེ་བར་མ་ཟད་རིན་ཆེན་ཏོག་གི་ཡིག་ཆ་རྣམས་
ཤིན་ཏུ་དཀོན་པ་དང༌། རྟག་བརྟན་སྤྲུལ་སྐུས་གཞན་སྟོང་གི་ཕྱོགས་
འཛིན་རྒྱུའི་རྨོངས་ཞེན་གྱིས་མགོན་པོ་ཀླུ་སྒྲུབ་རྗེས་འབྲང་ལ་སྐུར་བ་
ཆེན་པོ་བཏབ་ནས་རང་གི་ཞར་ལ་སྐྱེ་རྒུ་མང་བོ་ངན་སོང་དུ་འཁྲིད་
པའི་སྒོ་འགོག་པ་ལ་ཕན་ནམ་སྙམ་ཞེས་ཐུགས་ལ་བརྣགས་པའི་གཏམ་
དྲོན་མོ་འདི་འདྲ་ཕེབས་འདུག་པས་ཁོང་གིས་ཀྱང་ཆོས་སྤོང་གི་ལས་
བསགས་པ་ཨེ་ཡིན། བཅོམ་ལྡན་འདས་རང་ཉིད་ཀྱིས་ཀྱང་ཆོས་སྨྲ་
བ་ལ་སྟོན་པའི་འདུ་ཤེས་སྐྱེད་པ་དང་དམ་པའི་ཆོས་སུན་འབྱིན་པ་
དང་ཆོས་མ་ཡིན་པ་སྨྲ་བ་རྣམས་ཚར་གཅོད་དགོས་པར་གསུངས་པས་
ཆོས་མ་ཡིན་པ་སྤངས་ན་ཆོས་སྤོང་གི་ལས་བསགས་པར་འདོད་པ་ནི་
ཨ་གནམ་སྤྲུལ་སྐུའི་རང་ལུགས་ངོ་མཚར་བ་ཞིག་གོ ཁྱོད་ཀྱིས་ཇོ་
-
38 -



ཐོག་མའི་གླེང་བསླང་སྐབས་ཀྱི་ལོག་རྟོག་དགག་པ།
ནང་བའི་ལྟ་བ་དེ་ལྟ་བ་ངན་པ་མིན་པའི་སྒྲུབ་བྱེད་དུ་རང་གིས་དོགས་ .
པ་ཁོང་སློང་གིས་ཐལ་འགྱུར་བའི་རིགས་པས་གནོད་པའི་རྒྱུ་མཚན་
གྱིས་དེ་ལྟ་བ་ངན་པ་ཡིན་ཟེར་ན་རང་སྡེ་འོག་མ་རྣམས་ཀྱི་གྲུབ་མཐའ་
ཐུན་མོང་མ་ཡིན་པ་རྣམས་ལ་ཡང་ཐལ་འགྱུར་བའི་རིགས་པས་གནོད་
པས་དེ་དག་གི་ལྟ་བ་དེ་ཡང་ལྟ་བ་ངན་པར་འགྱུར་རོ་ཞེས་སོགས་
རིགས་པ་ལྟར་སྣང་འདི་ཙམ་ལ་བློ་རྩེ་གཏད་འདུག་པ་ནི་གཞུང་དོན་
རིགས་པའི་ལམ་ནས་འདྲེན་མ་ཤེས་པའི་འུ་ཐུག་གིས་ཟེར་རྒྱུས་ཕོངས་
པའི་ཆོ་ངེ་འདོན་པ་ཙམ་དུ་ཟད་དེ། ངེད་ཅག་གིས་ཐལ་འགྱུར་
བའི་རིགས་པས་གནོད་པ་ཙམ་གྱིས་དེ་ལྟ་ངན་དུ་མི་འཇོག་པར་གོང་
གསལ་ལྟར། དེ་ལ་བཅོམ་ལྡན་འདས་ཀྱི་མདོ་དང་རྒྱ་གར་པཎ་གྲུབ་
ལས་བརྒྱུད་པའི་ཁུངས་མེད་ཅིང་བོད་ཀྱི་རང་བཟོས་མདོ་རྒྱུད་མང་
བོའི་དགོངས་པ་ཕྱིན་ཅི་ལོག་ཏུ་བཀྲལ་བ་སོགས་རྒྱུ་མཚན་དུ་མ་ལ་
བརྟེན་ནས་གསོར་མི་རུང་གི་ལྟ་ངན་ཐ་ཆད་དུ་བསྒྲུབས་པ་ཡིན་པས་
ཁྱོད་ཀྱི་རྨོངས་བློར་ཤར་བའི་རིགས་པ་དེ་འབེན་མེད་པའི་བར་སྣང་
སྟོང་དབྱིངས་སུ་འཕངས་པ་མ་ཡིན་ནམ།
སྔོན་ཚེ་བསྟན་པའི་རྨ་འབྱིན་ཧྭ་ཤང་གིས། །
ཐུབ་བསྟན་འོ་མའི་ཆུ་གཏེར་རྨང་ནས་དཀྲུགས། །
གང་དེ་མགོ་མཇུག་ལོག་པའི་ཡུལ་ཞིག་ཏུ། །
- 39-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ལོག་སྨོན་མཐུ་ལས་སླར་ཡང་འཁྲུངས་འདི་མཚར། །
ཐོས་བསམ་དཔྱིད་ཀྱི་སོ་ནམ་ཡོངས་དོར་ནས། །
དགག་སྒྲུབ་སྟོན་གྱི་འབྲས་བཟང་ལ་རེ་བ། །
བླུན་སྒོམ་མཁན་པོ་ཁྱོད་ཀྱི་ལུགས་ངན་འདི། །
སྒོམ་ཆེན་སྟོན་པ་རབ་རྣམས་ཁྲེལ་རྒོད་གཞི། །
རྫོགས་ཆེན་འདྲ་འབག་གྱོན་པའི་གཡོ་བརྫུས་ལ། །
གནས་ལུགས་རང་ངོ་སྟོན་པའི་གདམས་པ་ཞེས། །
ཁ་ཕོ་བྲག་ཆས་བླུན་རྨོངས་མཚར་སྐྱེད་པར། །
པད་གནུབས་ཆོས་བརྒྱུད་འཛིན་རྣམས་དོགས་ཟོན་གྱིས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
- 40 -



དངོས་གཞིའི་སྐབས་ཀྱི་འཁྲུལ་བ་དགག་པ།
དངོས་གཞིའི་སྐབས་ཀྱི་འཁྲུལ་བ་དགག་པ། །
གཉིས་པ་དངོས་གཞིའི་སྐབས་ཀྱི་འཁྲུལ་བ་དགག་པ་ནི། ཁོ་
ན་རེ། ར་ལུག་མ་གཏོགས་ཅི་ཡང་མི་ཤེས་པའི་གནག་རྫི་དཀྱུས་མ་
ཚུན་ཆད་ནས་བཟུང་རང་རེ་ཐམས་ཅད་གྲུབ་མཐས་བློ་བསྒྱུར་བའི་
གང་ཟག་ཡིན་པ་དང༌། བྱིས་པ་ལོ་ན་ཆུང་བ་རྣམས་ཀྱི་བསམ་ངོར་
མེ་ལ་ལག་པས་རེག་མི་ཉན་སྙམ་པའི་བློ་ཝ་ལེ་བ་ཞིག་ཡོད་པ་དེའང་
གྲུབ་མཐས་བསྒྱུར་བའི་བློ་ཡིན་པ་སོགས་བཤད་འདུག་པ་ནི་ཀླུ་སྒྲུབ་
དགོངས་རྒྱན་གྱི་རང་བཟོ་ལ་ཡིད་ཆེས་དྲགས་པའི་གཏམ་ཁོ་ན་ལས་
རང་གཞན་གྱི་གཞུང་ཁུངས་མ་གང་དང་ཡང་མི་མཐུན་ཏེ། སྤྱིར་
གྲུབ་མཐའ་ཞེས་པའི་ཐ་སྙད་འདི་ཕྱི་ནང་ཐུན་མོང་བས་ཁས་ལེན་
ཅིང་། ཁྱད་པར་དུ་ལང་ཀར་གཤེགས་པའི་མདོ་ཧ་ས་བཛྲའི་གྲུབ་
མཐའ་ཆེན་མོར་དྲངས་པ་ལས། བློ་གྲོས་ཆེན་པོ་འདས་པ་དང་མ་
འོངས་པ་དང་ད་ལྟར་བྱུང་བའི་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རྣམས་ཀྱི་ཆོས་ཀྱི་ཚུལ་ནི་རྣམ་
པ་གཉིས་སོ། །འདི་ལྟ་སྟེ་བསྟན་པའི་ཚུལ་དང་གྲུབ་པའི་མཐའ་སོ་
སོར་བཞག་པའི་ཚུལ་ལོ། །དེ་ལ་བསྟན་པའི་ཚུལ་གང་ཞེ་ན་འདི་ལྟ་སྟེ།
བློ་གྲོས་ཆེན་པོ་ཆོས་སྣ་ཚོགས་ཀྱི་མདོ་བཤད་པ་སྟེ། སེམས་ ཅན་
- 41 ཡ་



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
རྣམས་ལ་སེམས་དང་མོས་པ་ཇི་ལྟ་བ་བཞིན་དུ་སྟོན་པའོ། ། བློ་གྲོས་
ཆེན་པོ་དེ་ལ་གྲུབ་པའི་མཐའི་ཚུལ་གང་ཞེ་ན་འདི་ལྟ་སྟེ། གང་གིས་
རྣལ་འབྱོར་ཅན་རྣམས་རང་གི་སེམས་སྣང་བའི་རྣམ་པར་རྟོག་པ་ལྡོག་
པར་བྱེད་པའོ། །ཞེས་པ་ནས་རྟོག་གེ་བ་ངན་པ་ཡོད་པ་དང་མེད་པའི་
མཐར་ལྷུང་བ་རྣམས་ཀྱིས་མ་མྱང་བ་དེ་ནི། ངས་གྲུབ་པའི་མཐར་
བཤད་དོ། །ང་ཡི་ཆོས་ཚུལ་རྣམ་གཉིས་ཏེ། ། བསྟན་པ་དང་ནི་གྲུབ་
མཐའ་འོ། །བྱིས་པ་རྣམས་ལ་བསྟན་པ་བཤད། ། རྣལ་འབྱོར་བ་ལ་
གྲུབ་མཐའ་འོ། །ཞེས་གསུངས་པ་ལྟར་འཆད་པ་པོ་ཙམ་འདྲ་ན་ཡང་
གང་འཆད་པའི་བསྟན་པ་དང་གྲུབ་མཐའི་ཚུལ་གཉིས་ཀྱི་ངོས་འཛིན་
དང༌། གང་ལ་བཤད་པའི་ཡུལ་མི་འདྲ་བར་བཤད་པ་དང༌། རང་
གི་སེམས་སྣང་བའི་རྣམ་པར་རྟོག་པ་ལྡོག་པར་བྱེད་པའོ་ཞེས་པས་
རྣམ་རྟོག་གི་སྒྲོ་བཏགས་པའི་ཆ་གཞན་བཟློག་ནས་རང་གི་བློ་ངོར་
ཡང་དག་པར་གྲུབ་པ་ཞིག་གྲུབ་མཐའི་དོན་དུ་གསལ་བར་གསུངས་
ཤིང་། འགྲེལ་བ་ཚིག་གསལ་ལས། གྲུབ་པའི་མཐའ་སྟེ། རིགས་པ་
དང་ལུང་གིས་རབ་ཏུ་བསྟན་པར་རང་གི་འདོད་པ་གྲུབ་པ་ནི་དེ་ལས་
ཕར་ཡང་འགྲོ་བ་མེད་པས་ན་མཐའ་འོ། །ཞེས་ལུང་རིགས་གང་རུང་
ལ་བརྟེན་ནས་ཐག་བཅད་ཅིང་གྲུབ་པའི་དམ་བཅས་པའི་དོན་དེ་ཉིད་
རང་གི་བློ་ངོར་ཚུལ་དེ་ལས་གཞན་དུ་འདར་མེད་པས་གྲུབ་པའི་
- 42



དངོས་གཞིའི་སྐབས་ཀྱི་འཁྲུལ་བ་དགག་པ།
མཐའ་ཞེས་བརྗོད་པར་གསུངས་པ་དང༌། ཀློང་ཆེན་རབ་འབྱམས་
པའི་གྲུབ་མཐའ་མཛོད་ལས། ཐེག་པ་མཐའ་ཡས་པས་གྲུབ་པའི་
མཐའ་ཡང་མཐའ་ཡས་ཏེ། རང་རང་གི་ཐེག་པའི་ལུགས་སྒྲུབ་པར་
བྱེད་པའི་ཕྱིར་རོ། ། ཞེས་འཇིག་རྟེན་ཕྱི་མ་ཕན་ཆད་ལ་དཔྱོད་པ་་
ཞུགས་ཏེ་རང་རང་གི་ཐེག་པའི་ལུགས་སྒྲུབ་པར་བྱེད་པའི་སྟེང་ནས་
གྲུབ་མཐའ་བཞག་ཡོད་པ་དང་། སྐབས་འདིའི་ཐེག་པ་ཡང་ལང་
གཤེགས་ལས། ལྷ་ཡི་ཐེག་དང་ཚངས་པའི་ཐེག།དེ་བཞིན་དུ་ནི་ཉན་
ཐོས་དང་། །དེ་བཞིན་གཤེགས་དང་རང་རྒྱལ་གྱི། །ཐེག་པ་འདི་དག་
ངས་བཤད་དོ། །ཞེས་གསུངས་པ་ལྟར་དགེ་བ་བཅུ་ནི་འདོད་པའི་ལྷ་
དང་མིར་སྐྱེ་བའི་རྒྱུ་ཡིན་པས་ལྷ་མིའི་ཐེག་པ་དང་། བསམ་གཏན་
བཞི་བསྒོམ་པ་གཟུགས་སུ་སྐྱེ་བའི་རྒྱུ་ཡིན་པས་ཚངས་པའི་ཐེག་པ་
ཞེས་བྱ་ལ་གཞན་རྣམས་ཡོངས་གྲགས་ལྟར་རོ། ། སྟག་ཚང་ལོ་ཙཱ་བའི་
གྲུབ་མཐའ་ཀུན་ཤེས་ཀྱི་འགྲེལ་བ་ལས། སྤྱིར་སེམས་ཅན་གྱི་རིགས་
ན་ཤེས་བྱའི་གནས་ཚུལ་དང་འཇིག་རྟེན་ཕྱི་མ་ཕན་ཆད་ཀྱི་ངང་ཚུལ་
ལ་རྟོག་དཔྱོད་གང་ཡང་མི་འཇུག་པར་ཚེ་འདིར་བདེ་སྡུག་གི་བླང་
དོར་ཙམ་དོན་དུ་གཉེར་བ་ནི་ངན་སོང་གི་འགྲོ་བ་གསུམ་དང་ལྷ་མི་
ཕལ་ཆེ་བ་ཡིན་ལ། དེ་དག་འབུམ་ཕྲག་ཙམ་གྱི་ནང་ན་དེ་དག་ལ་
རྟོག་ཅིང་གྲུབ་མཐའ་ལ་ཞུགས་པ་ནི་རེ་རེ་ཙམ་དུ་ཟད་དོ། །ཞེས་ཤེས་
-- 43 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བྱའི་གནས་ཚུལ་དང་འཇིག་རྟེན་ཕྱི་མ་ཕན་ཆད་ཀྱི་ངང་ཚུལ་ལ་རྟོག་
དཔྱོད་བྱེད་མཁན་ཞིག་ལ་གྲུབ་མཐའ་སྨྲ་བ་བོར་བཞག་པས་གྲུབ་
མཐས་བློ་མ་བསྒྱུར་བའི་གང་ཟག་ལ་རིགས་པའི་གཞུང་ལུགས་ལ་མ་
སྦྱངས་པར་མ་བརྟགས་མ་དཔྱད་པའི་བློ་ལྷན་སྐྱེས་ཀྱིས་ཚེ་འདིའི་བདེ་
སྡུག་གི་བླང་དོར་ཙམ་དོན་དུ་གཉེར་མཁན་ཞིག་དང༌། གྲུབ་མཐས་བློ་
བསྒྱུར་བའི་གང་ཟག་ལ་གཞུང་ལུགས་ལ་སྦྱངས་ཏེ་ལྟ་སྒོམ་སྤྱོད་འབྲས་
ཀྱི་རྣམ་བཞག་རང་གི་བློ་ངོར་གྲུབ་པའི་ཚུལ་ལུང་དང་རིགས་པའི་
ལམ་ནས་སྨྲ་བར་བྱེད་པ་ཞིག་དགོས་པར་གསལ་བར་བཤད་པས་བྱིས་
པ་ཆུང་ངུའི་རྒྱུད་ཀྱི་མེ་ལ་ལག་པས་རེག་མི་ཉན་སྙམ་པའི་བློ་དང་ཆུ་
འཐུང་ན་སྐོམ་པ་སེལ་བར་འཛིན་པའི་བློ་སོགས་གྲུབ་མཐས་བསྒྱུར་
བའི་བློ་ཡིན་པར་འདོད་པ་ཁྱེད་ཅག་གིས་རང་བཟོ་དང་ངོ་ཚ་བྲལ་
བའི་ཁས་ལེན་མ་ཡིན་ནམ། ཕ་མས་རང་གི་བུ་ཕྲུག་ལ་རྒྱུ་མཚན་
ཕྲན་བུ་དང་བཅས་ཏེ་འགྲོ་འདུག་ཟ་ཉལ་གྱི་སྤྱོད་ལམ་བསླབས་པ་
ཐམས་ཅད་གྲུབ་མཐའ་བཤད་པ་ཡིན་ན་བྱིས་ པས་ རང་གི་བདེན་
ལུགས་ལ་བློ་གཏད་དེ་ཕ་མའི་བསླབ་བྱ་ལ་རྒོལ་བ་བྱས་ན་གྲུབ་མཐའ་
བརྩད་པར་ཡང་འགྱུར་བས་ཕ་མ་དང་བྱིས་པ་དེ་དག་ལུང་རིགས་སྨྲ་
བ་བོ་དང་གྲུབ་མཐའ་སྨྲ་བ་བོ་དང་གྲུབ་མཐའ་རྩོད་པ་པོར་ཁས་ལེན་
དགོས་པ་དང་། དེ་ལྟ་ན་རང་རང་གི་བདེན་ཚིག་དང་རྒྱུ་མཚན་
-
44 -



དངོས་གཞིའི་སྐབས་ཀྱི་འཁྲུལ་བ་དགག་པ།
མང་བོ་ཞིག་ལ་བརྟེན་ནས་ས་རྩོད་ཆུ་རྩོད་བྱས་པ་དེ་ཡང་ལུང་རིགས་
ལ་བརྟེན་ནས་གྲུབ་མཐའ་བཙུད་པར་ཁས་ལེན་དགོས་པས་དེ་ལས་
བཞད་གད་ཆེ་བ་ཅི་ཞིག་ཡོད། འདི་ལྟ་བུའི་གཏི་ཐུག་གི་ཁས་ལེན་
མང་བོའི་ཕྱག་རྗེས་མི་དམན་པས་ད་ནི་སྤྲུལ་བའི་སྐུ་རིན་པོ་ཆེ་ཁྱོད་
ཉིད་ཡོངས་གྲགས་ཀྱི་ལུང་རིགས་སྨྲ་བ་བོ་དག་གི་མདུན་ས་ལས་གོམ་
པ་བརྒྱ་ཕྲག་གིས་བརྒལ་བའི་ཆར་ཡོངས་སུ་མ་གྲགས་པའི་ལུང་རིགས་
སྨྲ་བ་དེ་དག་གི་ཁྱུ་མཆོག་ཏུ་རིགས་ལམ་དྲི་མ་མེད་པས་དབང་བསྐུར་
བ་ཡིན་པས། སྔོན་མེད་ཆོ་ལོ་གསར་བའི་སྙེམས་པ་དང་བཅས་ཏེ་
མ་རིག་པ་འཛིན་སྐྱོང་སྤེལ་བའི་བྱེད་པོར་བསྐལ་བ་བརྒྱ་ཕྲག་ཏུ་
བཞུགས་སུ་གསོལ། །ཡང་སྟག་ཚང་ལོ་ཙཱ་བས། གྲུབ་མཐས་བློ་མ་
བསྒྱུར་བའི་གང་ཟག་ལ་ན་ནིང་དང་ད་ལོའི་བདག་གཅིག་ཏུ་འཛིན་
པ་དང་། ཤར་དང་ནུབ་ཏུ་ཕྱིན་པའི་བདག་རིལ་བོ་ཆ་མེད་དུ་
འཛིན་པ་མེད་པར་ཐལ་བ་དང་ཞེས་པའི་ཐལ་བ་གཉིས་འཕངས་ཏེ་
གྲུབ་མཐས་བློ་མ་བསྒྱུར་བའི་གང་ཟག་ལ་ན་ནིང་དང་ད་ལོའི་བདག་
གཅིག་ཏུ་འཛིན་པ་དང་ཤར་དང་ནུབ་ཏུ་ཕྱིན་པའི་བདག་རིལ་བོ་ཆ་
མེད་དུ་འཛིན་པ་ཡོད་པར་བཤད་སྐབས་ཀྱི་གྲུབ་མཐས་བློ་མ་བསྒྱུར་
བའི་གང་ཟག་ལ་བཙས་མ་ཐག་པའི་བྱིས་པ་དང་བ་ལང་ལྟ་བུ་འཇོག་
དགོས་ཟེར་ན་ནི། མཁས་པ་ཆེན་པོའི་གསུང་ནུས་མེད་དུ་བཏང་བ་
-
45



--
-
-
དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
ཡིན་པས་གྲུབ་མཐའ་ཀུན་ཤེས་རྩ་འགྲེལ་གྱི་དོན་གཏན་མ་གོ་བའོ། །
ཡང་སྟག་ཚང་བས། འཇིག་རྟེན་ཕལ་བ་ལས་ནི་ཆེས་མཆོག་ཏུ་གྱུར་
ཏེ། ཤེས་བྱའི་གནས་ལུགས་དཔྱོད་པ་ལ་སོགས་ པས་ སོ། ། ཞེས་
ཤེས་བྱའི་གནས་ལུགས་དཔྱོད་པ་དང་སོགས་ཁོང་ནས་ཐོན་པ་སྐྱེ་བ་
ཕྱི་མ་ཕན་ཆད་ཀྱི་ངང་ཚུལ་ལ་དཔྱོད་པ་ལ་སོགས་པའི་རྒྱུ་མཚན་གྱིས་
ཕྱི་རོལ་མུ་སྟེགས་པ་ཡང་འཇིག་རྟེན་ཕལ་བ་ལས་མཆོག་ཏུ་གྱུར་བར་
བསྒྲུབས་ ཤིང་། འཇིག་རྟེན་ཕལ་བས་ ཤེས་བྱའི་གནས་ལུགས་དང་
འཇིག་རྟེན་ཕྱི་མ་ཕན་ཆད་ལ་དཔྱོད་པ་མི་བྱེད་པར་བཤད་པས་དེ་
འདྲའི་འཇིག་རྟེན་ཕལ་བ་ལ་གྲུབ་མཐས་བློ་མ་བསྒྱུར་བའི་འཇིག་རྟེན་
གྱི་སྐྱེ་བོ་མང་ཆེ་ཤོས་མི་འཇོག་ན་གཞན་སུ་ཞིག་འཇོག ཇོ་བོ་ཆེན་
པོས། དེང་སང་རྒྱ་གར་ན་མུ་སྟེགས་ཀྱི་གྲུབ་མཐའ་ལ་མཁས་པ་
བརྒྱ་བརྒྱའི་ཚེ་ན་བྱེ་བྲག་ཏུ་སྨྲ་བའི་གྲུབ་མཐའ་ཤེས་པ་རེ་རེ། དེ་
བརྒྱ་བརྒྱ་ན་མདོ་སྡེ་བ་རེ་རེ། དེ་བརྒྱ་བརྒྱ་ན་སེམས་ཙམ་རྣམ་་
བདེན་པ་རེ་རེ། དེ་བརྒྱ་བརྒྱ་ན་རྣམ་རྫུན་པ་རེ་རེ། དེ་བརྒྱ་བརྒྱ་
ན་དབུ་མ་རང་རྒྱུད་པ་རེ་རེ། དེ་བརྒྱ་བརྒྱ་ན་ཟླ་བ་གྲགས་པའི་
ལུགས་ཤེས་པ་རེ་རེ་ཙམ་ལས་མེད་ཅེས་གསུངས་པ་ཡང་དོན་འདི་
འདྲ་ཞིག་ལ་དགོངས་སོ། ། རྒྱང་འཕེན་པས་སྐྱེ་བ་སྔ་ཕྱི་ཁས་མི་ལེན་
པས་གྲུབ་མཐའ་སྨྲ་བ་བོ་མ་ཡིན་པར་འགྱུར་རོ་སྙམ་པའི་ཚོམ་པ་སྐྱེ་མི་
— 46 -



དངོས་གཞིའི་སྐབས་ཀྱི་འཁྲུལ་བ་དགག་པ།
དགོས་ཏེ། རིགས་པ་དུ་མས་ལུས་སེམས་རྫས་གཅིག་དང་སྐྱེ་བ་སྔ་
ཕྱི་མེད་པར་བསྒྲུབས་པས་ཤེས་བྱའི་གནས་ལུགས་དང་སྐྱེ་བ་ཕྱི་མ་
ཕན་ཆད་ལ་ ཤིན་ ཏུ་དཔྱོད་པ་ཡིན་པའི་ཕྱིར་རོ། ། གྲུབ་མཐས་བློ་་
བསྒྱུར་ཞེས་པའི་སྐབས་སུ་གྲུབ་མཐའ་གང་རུང་ཞིག་སྒྱུར་བྱེད་དང་བློ་
གང་རུང་ཞིག་བསྒྱུར་བྱ་ཡིན། དཔེར་ན་ཕྱི་རོལ་བས་བདག་རྟག་
པར་ཁས་བླངས་པ་ལ་བྱེ་བྲག་སྨྲ་བས་བདག་མི་རྟག་པར་སྒྲུབ་བྱེད་ཀྱི་
རིགས་པ་བསྟན་པ་ལ་བརྟེན་ནས་ཕྱི་རྒོལ་གྱི་རྒྱུད་ཀྱི་བདག་རྟག་པ་
ཡིན་པ་འཐད་སྙམ་པའི་བློ་དོར་དུ་བཅུག་ སྟེ་བདག་མི་རྟག་པར་་་་
འཐད་འཛིན་གྱི་བློ་སྐྱེར་བཅུག་པ་ལ་གྲུབ་མཐས་བློ་བསྒྱུར་བར་འཇོག་
པ་ཡིན་གྱི་དེའི་རྒྱུད་ཀྱི་བདག་རྟག་འཛིན་གྱི་བློ་ལྷན་སྐྱེས་དེ་བསྒྱུར་བ་
མ་ཡིན་ནོ། །དེ་བཞིན་དུ་རྐུན་མ་མ་ཡིན་པ་ཞིག་རྐུན་མར་བཟུང་བའི་
ཚེ་དཔང་བོ་ཞིག་གིས་རྐུན་མ་མིན་པའི་རྒྱུ་མཚན་གསལ་བར་བརྗོད་
དེ་རྐུན་མར་འཛིན་པའི་བློ་ལྡོག་པ་ན་དེ་ཉིད་གྲུབ་མཐས་བསྒྱུར་བ་མ་
ཡིན་ལ་རྐུན་མར་འཛིན་པའི་བློ་དེའང་གྲུབ་མཐས་བསྒྱུར་བྱའི་བློ་མ་
ཡིན་ནོ། །ཁྱེད་རང་གྲུབ་མཐའི་སྒྲ་བཤད་ཙམ་ཞིག་གི་སྟེང་ནས་མགོ་
ཤིན་ཏུ་རྨོངས་ཏེ་ཟ་མ་ཟོས་ན་འགྲངས་པར་འཛིན་པའི་བློ་དང་ལྭ་བ་
གྱོན་ན་མི་གྲང་བར་འཛིན་པའི་བློ་ལྟ་བུ་ཡང་གྲུབ་མཐའ་ཡིན་པར་
འདོད་པ་ནི། གྲུབ་མཐའི་འཇོག་མཚམས་མ་ཤེས་པར་ཅི་ཡིན་འདི་
-
47-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
ཡིན་མེད་པར་ཁས་བླངས་པ་ལས་མཁས་པ་རྣམས་དགྱེས་པའི་ཡན་
ལག་ཏུ་མི་འགྱུར་བས། སྔོན་མི་ཞིག་གིས་རི་བོང་རྩ་ལྟུང་ཡིན་ཏེ་རྩྭ་
ཟོས་ནས་རིལ་མ་གཏོང་བས་སོ་ཞེས་སྨྲས་པ་དང་འདྲའོ། །ཤེས་བྱའི་
ཀུན་རྫོབ་དང་དོན་དམ་པའི་ གནས་ལུགས་དཔྱོད་པ་ལ་ཤེས་བྱའི་
གནས་ལུགས་དཔྱོད་པར་འཇོག་གི་འཇིག་རྟེན་ཕལ་བས་ཟ་མ་ཞིམ་མི་
ཞིམ་དང་གོན་པ་དྲི་མི་དྲོ་དཔྱོད་པ་ནི་ཤེས་བྱའི་གནས་ལུགས་དཔྱོད་
པ་མིན་ནོ། །ཡང་འཇིག་ལྟ་ལྷན་སྐྱེས་ནི་རང་ཅག་གི་རྒྱུད་ལ་ངའོ་སྙམ་
པའི་བློ་ཉིན་མཚན་ཀུན་ཏུ་ཡོད་པ་འདི་ཡིན་ཟེར། འདི་ལ་བརྗོད་
པར་ བྱ་ སྟེ། འཇིག་ ལྟ་ ལྷན་ སྐྱེས་ ཀྱི་ རྣམ་ པ་ ངོས་ འཛིན་ པ་ ན།
འཇུག་འགྲེལ་ལས། དེ་ལ་འཇིག་ཚོགས་ལ་ལྟ་བ་ནི་ང་དང་ང་ཡི་
སྙམ་པ་དེ་ལྟ་བུའི་རྣམ་པར་ཞུགས་པ་ཞེས་གསུངས་པས། འཇིག་ལྟ་
ལ་གཉིས་ཡོད་པའི་ངར་འཛིན་འཇིག་ལྟ་ལ་ངའོ་སྙམ་དུ་འཛིན་པ་
ཞིག་དང་། ང་ཡིར་འཛིན་པའི་འཇིག་ལྟ་ལ་ང་ཡི་འོ་སྙམ་དུ་འཛིན་
པ་ཞིག་དགོས་པར་བསྟན། ཡང་འཇུག་འགྲེལ་ལས། འཇིག་་་་
ཚོགས་ལ་ལྟ་བ་ཁོ་ན་སྤང་བར་བྱ་བ་ཡིན་ལ། དེ་ཡང་བདག་གི་
བདག་མེད་པ་ཉིད་ཁོང་དུ་ཆུད་པ་ལས་སྤོང་བར་འགྱུར་བས་ཞེས་
གསུངས་པས་ངར་འཛིན་འཇིག་ལྟ་དེ་ཡང་འཇིག་ལྟའི་དམིགས་པར་
གྱུར་བའི་བདག་དེའི་བདག་མེད་པ་སྟེ། རང་བཞིན་མེད་པ་རྟོགས་
- 48 -



དངོས་གཞིའི་སྐབས་ཀྱི་འཁྲུལ་བ་དགག་པ།
པ་ལས་སྤོང་དགོས་པར་གསུངས་པས་ངར་འཛིན་འཇིག་ལྟ་ལ་བདག་
རང་བཞིན་མེད་པ་རྟོགས་པའི་བློ་དང་འཛིན་སྟངས་འགལ་བ་ཞིག་
དགོས་པ་གསལ་བར་བསྟན་པས། ང་རང་གི་ངོ་བོ་ཉིད་ཀྱིས་གྲུབ་
པར་འཛིན་པ་དང་རང་གི་མཚན་ཉིད་ཀྱིས་གྲུབ་པའི་ངའོ་སྙམ་དུ་
འཛིན་པའི་འཛིན་ཚུལ་ཁྱད་པར་བ་འདི་འདྲ་ཡོད་པའི་བློ་ཞིག་འཇིག་
ལྟ་ཡིན་པར་བཤད་ཀྱི་ངའོ་སྙམ་དུ་འཛིན་པའི་བློ་ཡིན་ཚད་འཇིག་
ལྟར་བཤད་པ་མིན་ནོ། ། རང་ཅག་གི་རྒྱུད་ལ་འཇིག་ལྟ་ལྷན་སྐྱེས་ཀྱི་
ཤུགས་ཇེ་ཆེར་སོང་སྟེ་རང་བཞིན་གྱིས་གྲུབ་པའི་ངའོ་སྙམ་དུ་འཛིན་
པའི་བློ་ཡང་མངོན་དུ་འགྱུར་བ་ཡོད་ལ་དེ་ཉིད་བག་ལ་ཞ་སྟེ་ཁྱད་པར་
དེས་ཁྱད་པར་དུ་མ་བྱས་པའི་ང་ཙམ་དུ་འཛིན་པའི་བློ་ཡང་མངོན་དུ་
འགྱུར་བ་ཡོད་པས་རང་ཅག་ཐོག་མེད་ནས་འཇིག་ལྟ་ལ་གོམས་ཤུགས་
ཆེ་བའི་རྒྱུ་མཚན་གྱིས་ང་ཡིད་ལ་དྲན་ཚད་ཀྱི་བློ་ཐམས་ཅད་འཇིག་
ལྟར་བསྒྲུབས་པ་ནི་ ཧ་ ཅང་ ཐལ་བའོ། ། ངའོ་སྙམ་དུ་གང་བཟུང་་་་
ཐམས་ཅད་འཇིག་ལྟ་ཡིན་ན། ང་ཨ་གནམ་སྤྲུལ་སྐུ་ཡིན། ང་ད་ལྟ་
ཨ་རི་ན་ཡོད་ཅེས་སོགས་ཁྱོད་ཀྱིས་གང་སྨྲས་ཐམས་ཅད་རྫུན་ཚིག་ཏུ་
ཐལ། ང་ཞེས་ཡིད་ལ་དྲན་ཙམ་གྱིས་རང་བཞིན་གྱིས་གྲུབ་པའི་ང་
ཡིད་ལ་ཤར་བའི་ཕྱིར། རྟགས་ཁྱོད་ཀྱི་ཞེ་འདོད་ལ་ཁས། ཁྱབ་སྟེ།
རང་བཞིན་གྱིས་གྲུབ་པའི་ང་ལ་བསམ་སྟེ་དེ་ལྟར་སྨྲས་པ་ཡིན་ན་དེ་
- 49 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
གཏན་མེད་ཡིན་པས་རྫུན་ཚིག་ཏུ་ཐལ་བ་ཟློག་ཏུ་མེད་པའི་ཕྱིར།
ཡང་རང་ཅག་ཐོག་མེད་ནས་བུམ་པ་སོགས་བདེན་པར་འཛིན་
པའི་བདེན་འཛིན་གོམས་ཤུགས་ཆེ་བའི་རྒྱུ་མཚན་གྱིས་བུམ་པའོ་སྙམ་
དུ་བཟུང་བའི་ཚེ་རང་བཞིན་གྱིས་གྲུབ་པའི་ཁྱད་པར་དུ་བྱས་པའི་
བུམ་པ་འཛིན་ཚུལ་ལས་གཞན་བུམ་པ་ཙམ་དུ་འཛིན་ཚུལ་ཞིག་མེད་
དགོས་ན་བུམ་པའོ་སྙམ་དུ་འཛིན་པའི་རྟོག་པ་ཐམས་ཅད་མཚན་
འཛིན་དུ་ཐལ་བས་རྟོག་པ་གང་ཡིན་ཐམས་ ཅད་མཚན་འཛིན་དུ་
འདོད་པའི་རྒྱ་ནག་ཧྭ་ཤང་གི་གཞུང་བཙུགས་པ་ཡིན་ནོ། །དེས་ན་ང་
ཡོད་པར་འཛིན་པ་ལྟ་བུ་ལ་འཛིན་ཚུལ་གསུམ་སྟེ། ང་ལ་རང་གི་ངོ་
བོས་གྲུབ་པའི་རང་བཞིན་ཡོད་པར་འཛིན་པ་བདེན་པར་ཡོད་པར་
འཛིན་པ་དང༌། ང་རང་གི་ངོ་བོས་གྲུབ་པ་མེད་ཀྱང་སྒྱུ་མ་ལྟར་དུ་
ཡོད་པར་འཛིན་པ་རྫུན་པར་ཡོད་པར་འཛིན་པ་དང་། བདེན་རྫུན་
དེ་དག་གང་གིས་ཀྱང་ཁྱད་པར་དུ་མ་བྱས་པར་སྤྱིར་ཡོད་པ་ཙམ་ཞིག་
ཏུ་འཛིན་པའོ། །དེ་ལ་དབུ་མའི་ལྟ་བ་རྒྱུད་ལ་མ་སྐྱེས་པའི་སེམས་ཅན་
རྣམས་ལ་ནི་ཡོད་ཙམ་དུ་འཛིན་པ་དང་། བདེན་པར་ཡོད་པར་
འཛིན་པ་གཉིས་ཡོད་ཀྱི་རང་གི་ངོ་བོས་མེད་པའི་སྒྱུ་མ་ལྟ་བུར་ཡོད་
པར་འཛིན་པ་མི་འབྱུང་བ་དང་། རང་བཞིན་མེད་རྟོགས་ཀྱི་ལྟ་བ་
རྒྱུད་ལ་སྐྱེས་པའི་རྒྱུད་ལ་ནི་ཡོད་པར་འཛིན་ཚུལ་གསུམ་ག་འབྱུང་བ་
- 50-



མ
དངོས་གཞིའི་སྐབས་ཀྱི་འཁྲུལ་བ་དགག་པ། །
སོགས་ངེད་ཅག་གི་རྗེ་བླ་མའི་རིགས་པའི་གསང་ཚིག་འདི་དག་ངེས་
ན་ཟླ་བ་གྲགས་པའི་ལུགས་ཀྱི་འཇིག་ལྟའི་ངོས་འཛིན་ལ་གོ་བ་ལེགས་
པར་ཆགས་པར་འགྱུར་ཞིང་ངའོ་སྙམ་དུ་གང་བཟུང་ ཐམས་ ཅད་་་
འཇིག་ལྟར་འདོད་པའི་ལོག་རྟོག་ལྡོག་པར་འགྱུར་རོ། །འཇིག་ལྟའི་
དམིགས་ ཡུལ་ དུ་ གྱུར་ བའི་ བདག་ དེ་ ཤེས་ བྱ་ ལ་ སྲིད་ པ་ དང༌།
འཛིན་སྟངས་ཀྱི་ཡུལ་དུ་གྱུར་བའི་བདག་དེ་ཤེས་བྱ་ལ་མི་སྲིད་པར་
ངེས་ན། ཚེ་འདིའི་མི་མངོན་ཤེས་ཅན་ཞིག་གིས་ང་ཚེ་རབས་སྔ་མ་
རྣམས་སུ་འདི་དང་འདིར་སྐྱེས་སོ་ཞེས་དྲན་པའི་ཚེ་མངོན་ཤེས་ཅན་
དེས་གང་ལ་དམིགས་ནས་ངའོ་སྙམ་པ་སྐྱེ་བའི་དམིགས་པར་གྱུར་བའི་
་བདག་དེ་དང་ཚེ་འདིའི་མངོན་ཤེས་ཅན་གྱི་མི་དེས་ཁྱད་པར་དུ་བྱས་
པའི་བདག་དེ་གཉིས་ལས་ཕྱི་མ་དེ་སྔ་མའི་བདག་དེའི་ཆ་གཅིག་ཡིན་
པ་དང༌། ང་མི་ཡིན་ཞེས་བརྗོད་པའི་ཚེ་གང་ལ་དམིགས་པའི་ང་དང་ང་
ཚེ་རབས་སྔ་མར་འདི་དང་འདིར་སྐྱེས་སོ་ཞེས་བརྗོད་པའི་ཚེ་གང་ལ་
དམིགས་པའི་ང་གཉིས་ལའང་སྤྱི་བྱེ་བྲག་གི་ཁྱད་ཡོད་པ་དང་། ངའོ་
སྙམ་དུ་ཐ་སྙད་འདོགས་མཁན་གྱི་བདག་དེ་དང་ཐ་སྙད་བཏགས་པའི་
གཞིའི་བདག་གཉིས་ལ་ཁྱབ་ཆེ་ཆུང་ཡོད་པ་སོགས་ཀྱང་ཀུ་ཤའི་རྩེ་
ལྟར་མ་འདྲེས་པར་འབྱེད་ནུས་པར་འགྱུར་ལ། རིགས་ལམ་ཞིབ་
མོའི་འགྲོས་འདི་དག་ལ་ཞེ་ཤིན་ཏུ་སྡང་སྟེ་བམ་བཤད་ཙམ་ལ་སྙིང་
- 51 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བོར་བཟུང་ན་ནི་ལག་རྗེས་རྐང་བས་གསུབ་པའི་རྐང་བཞི་ཕྱུགས་ཀྱི་
བརྟུལ་ཞུགས་སྐྱོང་དགོས་པར་འགྱུར་རོ། །ཡང་ང་ཉིད་དེའི་ཚེ་དེའི་
དུས་ན་འཁོར་ལོས་བསྒྱུར་བའི་རྒྱལ་བོ་མང་བོས་བཀུར་བ་ཞེས་བྱ་
བར་གྱུར་ཏོ་ཞེས་དང༌། མདོ་སྡེ་རྣམས་ལས་སྔོན་གྱི་བྱུང་བ་དག་
བརྗོད་ནས་དེ་ནས་མིང་འདི་ཞེས་བྱ་བ་དེ་གཞན་ཞིག་ཡིན་ནམ་སྙམ་
ན་དེ་ནི་དེ་ལྟར་མི་བལྟ་སྟེ། ང་ཉིད་དེའི་ཚེ་དེའི་དུས་ན་དེར་གྱུར་ཏོ་
ཞེས་སྟོན་པ་ཤཱཀ་ཐུབ་ཀྱིས་དེ་ལྟར་གསུངས་པའང་མི་རིགས་པར་ཐལ།
ངའོ་ སྙམ་ དུ་ འཛིན་ པའི་བློ་ ཐམས་ ཅད་ འཇིག་ ལྟ་ ཡིན་ པའི་ ཕྱིར།
ལན་གྱིས་ཟློག་པར་མི་ནུས་སོ། ། འོན་ཏེ་སངས་རྒྱས་འཕགས་པའི་
རྒྱུད་ཀྱི་ངའོ་སྙམ་དུ་འཛིན་པའི་བློ་དེ་འཇིག་ལྟ་མིན་ལ། རང་ཅག་
ཐ་མལ་བའི་རྒྱུད་ཀྱི་ངའོ་སྙམ་དུ་འཛིན་པའི་བློ་དེ་འཇིག་ལྟ་ཡིན་ཞེས་
ཞིབ་ཆ་འབྱེད་ན་དེ་ཡང་རིགས་པ་མ་ཡིན་ཏེ། རང་བཞིན་གྱིས་
གྲུབ་པའི་ངའོ་སྙམ་དུ་གང་བཟུང་ཐམས་ཅད་འཇིག་ལྟ་ཡིན་པར་སྔར་
བསྒྲུབས་ཟིན་ལ། ཐ་སྙད་པའི་ང་ཙམ་འཛིན་སྟངས་ཀྱི་ཡུལ་དུ་བྱེད་
པའི་ངའོ་སྙམ་པའི་བློ་དེ་ཕྱིན་ཅི་ལོག་གི་བློ་མ་ཡིན་པས་གང་ཟག་སུའི་
རྒྱུད་ལ་ཡོད་ཀྱང་འཇིག་ལྟར་མི་འགྱུར་བས་སྙིང་བོ་མེད་པའི་ཞིབ་ཆ་
དེས་ཀྱང་རྩོད་སྤོང་བགྱིད་མི་ནུས་སོ། ། །
ཡང་སྤྲུལ་སྐུའི་གཟུགས་བརྙན་ན་རེ། འཇིག་རྟེན་ཁམས་ཀྱི་
ཨ 52 -



དངོས་གཞིའི་སྐབས་ཀྱི་འཁྲུལ་བ་དགག་པ།
གྲུབ་མཐའ་ཡོད་དོ་ཅོག་འབྱུང་བའི་གཞི་ཐོག་མའི་མ་རིག་པ་ཡིན་
ཟེར། འོ་ན་རྫོགས་པ་ཆེན་པོའི་གྲུབ་མཐའ་ཆོས་ཅན། ཁྱོད་མ་
རིག་པའི་རྩ་བ་ཅན་ཡིན་པར་ཐལ། འདོད་པ་དེའི་ཕྱིར། འདོད་
ན། ཡང་དག་པར་རྫོགས་པའི་སངས་རྒྱས་ཀྱི་དགོངས་པ་མཐར་
ཐུག་མ་ཡིན་པར་ཐལ་ལོ། འདོད་ན། བོད་ཀྱི་རང་བཟོ་ཡིན་པར་
ཐལ་ལོ། །འདོད་ན། ཁྱོད་རང་རྒྱ་གར་བས་བསྟན་བཅོས་རྩོམ།
རྒྱ་ནག་གིས་མདོ་རྩོམ། བོད་ཀྱིས་རྒྱུད་རྩོམ་ཞེས་པའི་ཁ་དཔེ་འདི་
ལ་རྒྱུས་ཡོད་པས་བདག་གིས་གསལ་བཤད་མི་བྱའོ། །
་ ་ ཡང་ ཨ་ སྤྲུལ་ན་རེ། གནས་སྐབས་ཙམ་དུ་གྲུབ་མཐའ་ལ་
བཟང་ངན་གྱི་དབྱེ་བ་དང་འགའ་རེར་བརྟེན་ན་ལམ་ལོག་པར་འགྲོ་
ཞིང་འགའ་རེར་བརྟེན་ན་ཡང་དག་པའི་ལམ་དུ་འགྲོ་བ་རྣམས་བདེན་
མོད་ཀྱང་། ཆོས་ཉིད་ཀྱི་ཆ་ནས་དེ་དག་ཐམས་ཅད་གནས་ལུགས་
ལ་སེམས་ཅན་གྱི་བློས་སྒྲོ་སྐུར་བྱས་པ་ལས་མ་འདས་པས་སྤང་བྱ་ཁོ་ན་
ཡིན་ཟེར། ཆོས་ཉིད་ཀྱི་ཆ་ནས་གྲུབ་མཐའ་ཐམས་ཅད་སྤང་བྱ་ཡིན་
ཞེས་པ་ཆོས་ཐམས་ཅད་རང་བཞིན་གྱིས་མེད་པར་ཁྱེད་ཅག་གིས་ཀྱང་
ཁས་ལེན་པས་གྲུབ་མཐའ་ཐམས་ཅད་དོན་དམ་པར་སྤང་བྱ་ཡིན་ཞེས་
པའི་དོན་མིན་པ་གསལ་ལ། གྲུབ་མཐའ་ལ་བཟང་ངན་ཕྱེ་བ་དེ་
དག་ཐམས་ཅད་རང་ཅག་གི་རྣམ་རྟོག་འཁྲུལ་བའི་སྣང་ཆ་ཙམ་ལས་
-
53 --



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དོན་ལ་བཟང་ངན་མེད་པ་ཁྱོད་ཀྱི་ཞེ་འདོད་ཡིན་པས་འདོད་ཚུལ་དེ་
ཡང་ཐ་སྙད་ཚད་གྲུབ་འཇོག་མ་ཤེས་པའི་གནད་ཀྱིས་ཚེས་གཅིག་ནས་
འཆུགས་ན་བཅོ་ལྔའི་བར་ཞེས་པའི་དཔེ་ལྟར་རང་གིས་གང་སྨྲས་
ཐམས་ཅད་རང་སྲོག་གཅོད་པའི་གཤེད་མར་སོང་ཡོད་དེ། འདི་
ལྟར། ལྷ་ལས་ཕུལ་བྱུང་གི་བསྟོད་པ་ལས། བདག་ནི་སངས་རྒྱས་
ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་
པར་ ལྡན་པའི་ཚིག། དེ་ཉིད་སྟོན་པར་ཡོངས་སུ་འཛིན། ། ཞེས་་་་་་
གསུངས་པ་ལྟར་བསྟན་པ་གང་ཞིག་རིགས་པ་དང་ལྡན་པ་དང་རྒྱུ་
མཚན་དང་ལྡན་པ་དང་སྒྲུབ་བྱེད་ཚད་མ་དང་ལྡན་ན་བླང་བར་བྱར་
རིགས་པ་དང་མི་ལྡན་ན་དོར་བྱར་འཛིན་དགོས་ཀྱི་ཕྱོགས་ལྷུང་དང་
སྡང་ཞུགས་ཀྱིས་དེ་ལྟར་འཛིན་མི་རིགས་པར་གསུངས་པ་ལས་ལྡོག་སྟེ།
གྲུབ་མཐའི་བཟང་ངན་དང་ལྟ་བ་མཐོ་དམན་གྱི་ཁྱད་པར་ཕྱེ་བ་་་
ཐམས་ཅད་ཀྱང་རྨོངས་བློར་ཤར་ཚོད་ཀྱིས་ཐག་བཅད་ཙམ་ལས་ཚད་
མས་ཐག་བཅད་པ་གཅིག་ཀྱང་མེད་པར་འདོད་པའི་ཕྱིར། ཕྱི་རོལ་
བའི་སྟོན་པ་སྐྱོན་དང་བཅས་ཤིང་ཡོན་ཏན་མ་རྫོགས་པ་དང་ནང་
བའི་སྟོན་པ་སྐྱོན་ཀུན་ཟད་ཡོན་ཏན་ཀུན་ལྡན་ཡིན་པའང་ཚད་མས་
ཐག་མི་ཆོད་ན་བདག་ནི་སྟོན་པ་གཞན་སྤངས་ནས་བཅོམ་ལྡན་ཁྱོད་
ལ་སྐྱབས་སུ་སོང་བ་འདི་ནི་རང་གི་འདོད་པ་ཙམ་དུ་ཟད་ཀྱི་སྒྲུབ་བྱེད་
54 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཡང་དག་པ་ཅི་ཡང་མེད་དོ་ཞེས་རང་གི་སྐྱབས་འགྲོའི་མཚང་སྒྲོགས་
པ་ལ་བརྩོན་པར་གྱིས་དང་ཕྱི་ནང་གི་གྲུབ་མཐའ་ཐམས་ཅད་ལ་དག་
སྣང་འབྱོངས་པ་ཞིག་ཡིན་པ་ཀུན་གྱིས་ཡིད་ཆེས་པར་འགྱུར་རོ། །
ཡང་ཁྱོད་ཀྱིས་གནས་སྐབས་ཙམ་དུ་རྫོགས་པ་ཆེན་པོའི་གྲུབ་
མཐའ་དང་ཕྱི་རོལ་བའི་གྲུབ་མཐའ་ལ་བཟང་ངན་དང་ཕྱིན་ཅི་ལོག་
མ་ལོག་གི་ཁྱད་འབྱེད་ན་ཚད་མས་འབྱེད་པ་ཁས་མི་ལེན་པས་ཡིད་
དཔྱོད་ཀྱིས་འབྱེད་པ་འོས་མེད་དུ་ཁས་ལེན་དགོས་ལ། དེ་ལྟར་ན་
རང་ཉིད་ཀྱིས་འབད་པ་དུ་མས་རྫོགས་ཆེན་པའི་ལྟ་བ་དེ་ཀླུ་སྒྲུབ་ཡབ་
སྲས་ཀྱི་དགོངས་པ་མཐར་ཐུག་ཡིན་པར་བསྒྲུབས་པ་དེ་ཡང་མཐར་
གཏུགས་ན་ཡིད་དཔྱོད་ཙམ་ལ་ཐུག་འདུག་པར་ཁས་བླངས་པ་ཡིན་
པས་བྱིས་པ་བརྡོལ་ཐབས་སྨྲ་བ་ལྟར། རང་ཚིག་སྔ་ཕྱི་འགལ་བའི་
ཁས་ལེན་དེ་འདྲ་སྐྱོང་བ་ལས་དང་པོ་ཉིད་ནས་རྫོགས་པ་ཆེན་པོའི་ལྟ་
བ་དེ་རྣམ་དག་ཡིན་མིན་མི་ཤེས། ང་ལ་དེ་རྣམ་དག་ཡིན་པའི་སྒྲུབ་
བྱེད་ཅི་ཡང་མེད། རྣམ་དག་ཏུ་འདོད་པ་ངའི་དམ་བཅའ་ཙམ་ཡིན་
ཞེས་པ་དེ་ཙམ་ཞིག་སྨྲས་བསྡད་ན་ལུང་རིགས་ཀྱི་གནོད་བྱེད་མང་
བོས་ཀུན་ནས་ཉོན་མོངས་པར་མི་འགྱུར་བས་ཤིན་ཏུ་ལེགས་སོ། །
འདི་ནི་ཁྱེད་ཅག་གི་གཞུང་ལས། མ་རིག་མུན་སེལ་ཐོས་བསམ་མི་
བྱེད་པར། ། སྙམ་བྱེད་མུན་པའི་བླུན་སྒོམ་བྱེད་པ་ནོར། །ཞེས་དང་།
55 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སྒོམ་པ་ཟོལ་ མ་གནད་དུ་མི་ཐེབས་པའི། ། བླུན་སྒོམ་ཡིད་དཔྱོད་
འདིས་ཀྱང་རང་སེམས་བསླུ། །ཞེས་གསུངས་པ་ལྟར་གཞུང་ཆེན་མོ་
ལ་ངལ་བ་མི་བྱེད་ཅིང་གསུང་རབ་ལྟ་བ་ལ་ཕྱོགས་རིས་མིག་ཅན་དུ་
གྱུར་བའི་ལེ་ལན་རང་ལ་འཁོར་བའོ། །ཡང་སངས་རྒྱས་ཤཱཀྱ་ཐུབ་པ་
ལ་ཕྱི་རོལ་མུ་སྟེགས་པ་རྣམས་ཞེ་སྡང་བའི་དོན་ཡང་རྒྱལ་བའི་གསུང་
རབ་ཟབ་དྲགས་པས་རང་ཉིད་ཀྱི་གྲུབ་མཐའ་ཞིག་པར་དོགས་པ་ལ་
རྩ་བ་ཐུག་པ་ལྟར་འཇིག་རྟེན་ཁམས་ཀྱི་སྐྱེ་བོ་ཕལ་མོ་ཆེ་ནི་རང་གི་གྲུབ་
མཐའ་ཞིག་པར་དོགས་ནས་གཞན་གྱི་རིགས་པ་ལ་ཞེད་སྣང་སྐྱེས་ཏེ།
ཕ་རོལ་བས་འདོད་པའི་ལྟ་བ་དེ་ལོག་ལྟར་བརྩིས་ཏེ་སྡང་སེམས་ཀྱིས་
འགོག་པ་དང་རང་གི་ལྟ་བ་ལ་ཤིན་ཏུ་ཆགས་པ་སོགས་རང་ཅག་གིས་
དགག་བཞག་གང་བྱས་ཐམས་ཅད་ཆགས་སྡང་གི་རྩ་བ་ཅན་དུ་སྨྲས་
པ་འདི་ནི། ཁྭ་ཏས་མི་གཙང་ཟོས་པའི་མཆུ། །ས་གཙང་གཞན་ལ་
འབད་ནས་འཕྱིད། །ཅེས་གསུངས་པ་ལྟར་རང་གི་བློ་སྐྱོན་གཞན་ལ་
བསྒོས་པ་མ་གཏོགས་གཟུར་གནས་རྣམ་དཔྱོད་ཅན་ལ་འོས་པའི་ཚིག་
མ་ཡིན་ཏེ། རྩོད་པའི་རྩ་བ་གོ་ཟློག་པའི་སྐབས་འདིར་ངེས་པ་ཆེར་
མི་སྣང་ནའང་འཕགས་བོད་ཀྱི་གཞུང་ཆེན་མོ་རྣམས་རྩོད་པ་ལ་ཆགས་
པའི་ཕྱིར་བྱས་པ་མ་ཡིན་པར་རྣམ་གྲོལ་དོན་དུ་གཉེར་བའི་གང་ཟག་
གི་ངོར་བདག་མེད་པའི་ལྟ་བ་གཏན་ལ་འབེབས་འདོད་ནས་ཡིན་ཏེ།
- 56 -



དངོས་གཞིའི་སྐབས་ཀྱི་འཁྲུལ་བ་དགག་པ།
དབུ་མ་འཇུག་པ་ལས། བསྟན་བཅོས་ལས་དཔྱད་རྩོད་ལ་ཆགས་
པའི་ཕྱིར། ། མ་མཛད་རྣམ་གྲོལ་ཕྱིར་ནི་དེ་ཉིད་བསྟན། ། ཞེས་དང་།
རང་གི་ལྟ་ལ་ཆགས་དང་དེ་བཞིན་དུ། །གཞན་གྱི་ལྟ་ལ་འཁྲུག་གང་
རྟོག་པ་ཉིད། །དེ་ཕྱིར་འདོད་ཆགས་ཁོང་ཁྲོ་རྣམས་བསལ་ཏེ། །རྣམ་
དཔྱོད་པ་ནི་མྱུར་དུ་གྲོལ་བར་འགྱུར། །ཞེས་གསུངས་པ་ལྟར་རོ། །དེ་
ལྟ་མིན་པར་གཞན་གྱི་རིགས་པ་ལ་ཞེད་སྣང་སྐྱེས་ཏེ་གཞན་ལྟ་འགོག་
པ་ཡིན་ན། རང་སྡེ་སངས་རྒྱས་པས་གཞན་སྡེ་ཕྱི་རོལ་བ་བཀག་པ་
ཡང་གཞན་སྡེའི་རིགས་པ་ལ་ཞེད་སྣང་སྐྱེས་ཏེ་བཀག་པ་ཡིན་པར་
ཐལ་བ་དང་། རང་སྡེ་གྲུབ་མཐའ་གོང་མ་གོང་མས་འོག་མ་འོག་
མའི་གྲུབ་མཐའ་ཐུན་མོང་མ་ཡིན་པ་རྣམས་བཀག་པ་ཡང་གྲུབ་མཐའ་
འོག་མའི་རིགས་པ་ལ་ཞེད་སྣང་སྐྱེས་ཏེ་བཀག་པ་ཡིན་པར་ཐལ་བ་
དང༌། ཁྱད་པར་དུ་སྐབས་སུ་བབ་པ་དབུ་མ་རྩ་བ་ཤེས་རབ་ཀྱིས་
རིགས་པའི་རྣམ་གྲངས་མང་བོས་བསྒྲུབ་བྱ་བདེན་དངོས་བཀག་པ་དེ་
ཡང་གཞན་གྱི་རིགས་པ་ལ་ཞེད་སྣང་སྐྱེས་ཏེ་བཀག་པར་ཐལ་བ་དང་།
ཞིབ་མོ་རྣམ་འཐག་གིས་གཞན་སྡེས་བཏགས་པའི་བདེན་དངོས་སྒྲུབ་
བྱེད་རྟོག་གེའི་ཚིག་དོན་བཅུ་དྲུག་བཀག་པ་ཡང་གཞན་སྡེའི་རིགས་པ་
ལ་ཞེད་སྣང་སྐྱེས་ཏེ་བཀག་པར་ཐལ་བ་སོགས་མི་འདོད་བཞིན་དུ་
ཁོས་ལེན་དགོས་ལ། ཁྱེད་ཅག་གིས་དབུ་མ་བ་ལ་ཁས་ལེན་མེད་
- 57 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཅེས་སྨྲས་ཏེ། ངེས་པར་ཁས་ལེན་དགོས་པ་རྣམས་ཁས་མི་ལེན་པར་
ཁས་ལེན་མི་རིགས་པ་འདི་འདྲ་འབད་པ་ཆེན་པོས་ཁས་ལེན་པ་་་
སོགས་ མགོ་ རུལ་ བ་ སྣས་ མ་ ཚོར་ བའི་ ཁས་ ལེན་ འདི་ དག་ དང་།
ཚད་མའི་རིགས་པ་དང་དབུ་མའི་རིགས་པ་གཉིས་ཚ་གྲང་ལྟར་འགལ་
བར་འཛིན་པ་སོགས་གཞུང་སྔ་ཕྱིའི་བཤད་ཚུལ་རྣམས་གུང་བསྒྲིགས་
ཏེ་དཔྱད་ན་ཁྱེད་ ཅག་གིས་ནི་རང་གི་ལྟ་བ་ལ་ཤིན་ཏུ་ཆགས་ཤིང༌
གཞན་གྱི་གནོད་བྱེད་ཀྱི་རིགས་པ་ལ་འཇིགས་སྣང་སྐྱེས་ཏེ་རྗེའི་རང་
བཞིན་མེད་པའི་ལྟ་བ་འགོག་ཁུལ་གྱི་གཡོ་ཟོལ་ཅི་རིགས་བྱེད་ཀྱིན་
ཡོད་པ་ནི་གོར་མ་ཆག་གོ། ཡང་ཨ་སྤྲུལ་ན་རེ། བདེན་གྲུབ་ཀྱི་གྲུབ་
མཐའ་འགོག་པའི་ཆེད་དུ་ལྟ་ བ་གཞན་དག་རྫུན་པར་བསྒྲུབས་པ་
འབའ་ཞིག་མ་གཏོགས་རང་ལུགས་ཡན་གར་བ་ཞིག་དམིགས་སུ་་་
བཟུང་ནས་དེ་ཉིད་རྣམ་དག་ཏུ་བསྒྲུབ་འདོད་པ་ག་ལ་ཡིན་ཞེས་ཟེར།
འོ་ན་ཁྱོད་ཀྱིས་སྟོང་ཉིད་མེད་དགག་གི་ལྟ་བ་རྫུན་པར་བསྒྲུབས་པ་
འབའ་ཞིག་མ་གཏོགས་ཡོད་མིན་མེད་མིན་གྱི་ལྟ་བ་དེ་ཉིད་རྣམ་དག་
ཏུ་ སྒྲུབ་ པ་ མ་ ཡིན་ པར་ ཐལ། འདོད་ པའི་ ཕྱིར། འདོད་ན།
རྫོགས་ཆེན་གྱི་ལྟ་བ་རྣམ་དག་ཏུ་སྒྲུབ་པའི་སྒྲུབ་བྱེད་མེད་པར་ཐལ།
འདོད་པའི་ཕྱིར། འདོད་ན། འཇུ་མི་ཕམ་པས། རྨད་བྱུང་ཟ་
ཧོར་མཁན་པོའི་སྤྱོད་པ་དང་། །མཚུངས་མེད་དཔལ་ལྡན་ཀླུ་ཡི་ལྟ་བ་
58 ཡཁ



དངོས་གཞིའི་སྐབས་ཀྱི་འཁྲུལ་བ་དགག་པ།
གཉིས། །ཟུང་འབྲེལ་ བརྒྱུད་པའི་ བཀའ་སྲོལ་ ཕྱག་ རྒྱས་ བཏབ། །
མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག། ཅེས་གསུངས་པ་ལྟར།
གསང་སྔགས་རྙིང་མ་རྫོགས་པ་ཆེན་པོའི་ལྟ་བ་དེ་ཉིད་དཔལ་མགོན་
འཕགས་པ་ཀླུ་སྒྲུབ་ཀྱི་རིང་ལུགས་མ་ནོར་བ་དབུ་མ་ཐལ་འགྱུར་བའི་
ལྟ་བ་འཁྲུལ་མེད་ཡིན་པར་སྔར་མང་དུ་དམ་བཅས་པ་དེ་དག་ཀྱང་
དམ་བཅའ་ཙམ་ལས་སྒྲུབ་བྱེད་ཅི་ཡང་མེད་པར་ཐལ། འདོད་པའི་
ཕྱིར། རིགས་པའི་གནོད་བྱེད་འདི་དག་མགོ་ལ་ཐོག་ལྟར་བབས་ན་
ཡང་འཇིག་རྟེན་གྱི་ལྐུགས་པ་ལྟར་ཁ་ཅི་ཡང་མི་གྲག་པར་ཁས་ལེན་
མེད་པའི་ལྟ་བ་གཏི་ཐུག་དེ་སྐྱོང་རྒྱུ་ཨེ་ཡིན། ཡང་གོང་དུ་དོན་དམ་
དང་ཀུན་རྫོབ་གང་རུང་གི་རྣམ་བཞག་གཏན་ལ་ཕབ་པའི་དུས་གང་
དུའང་འདི་ནི་ངེད་ཅག་གི་འདོད་པའོ་ཞེས་རང་ལུགས་ཡན་གར་བ་
ཞིག་མི་འཇོག་ཅེས་དང་། མཇུག་ཏུ་ཀློང་ཆེན་པའི་ཡིད་བཞིན་་
མཛོད་ཀྱི་འགྲེལ་བ་པདྨ་དཀར་བོ་ལས། སྔར་གྱི་མཁས་པ་དག་ཐལ་
འགྱུར་བ་ལ་མཐའ་གཅིག་ཏུ་ཁས་ལེན་མེད་པ་དང་ཡོད་པའི་ཕྱོགས་
རེ་རེ་འཛིན་པ་མཐོང་ཡང་། མཐའ་གཅིག་ཏུ་གང་རུང་རེ་བཟུང་
ན་སྐྱོན་ཡོད་པས། གནས་ལུགས་དཔྱོད་པའི་དབང་དུ་བྱས་ན་སྤྲོས་
བྲལ་ཁས་ལེན་མེད་པ་ཡིན་ཡང་། རྗེས་ཐོབ་གཞི་ལམ་འབྲས་བུའི་ཆོས་
ཐམས་ཅད་ཡིན་མིན་ཡོད་མེད་སོགས་ཐ་སྙད་དཔྱོད་པ་ན་ཁས་ལེན་
- 59 ཁ



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཡོད་དེ། ཞེས་སོགས་ཀྱི་ལུང་དྲངས་པ་ཡང་ནང་འགལ་ངོ་མ་ཤེས་
པའོ། །
ཡང་འདིའི་ལུགས་ཀྱི་གཏན་ཚིགས་རྣམས་དགག་བྱ་མཐའ་་
བཞིའི་སྐྱེ་བའམ་བདེན་གྲུབ་འགོག་པའི་རྣམ་གཅོད་ཁོ་ན་ལས་ཡོངས་
གཅོད་སྒྲུབ་པའི་གཏན་ཚིགས་མ་ཡིན་པར་བཤད་པ་ནི་ཤིན་ཏུ་མི་
རིགས་ཏེ། འཇུག་པའི་རང་འགྲེལ་ལས། དེའི་ཕྱིར་ཚུལ་འདིས་
ནི། དེ་ཉིད་དེ་ལས་འབྱུང་མིན་ གཞན་ དག་ ལས་ ལྟ་ ག་ ལ་ ཞིག།
གཉིས་ཀ་ལས་ཀྱང་མ་ཡིན་རྒྱུ་མེད་པར་ནི་ག་ལ་ཡོད། །ཅེས་གང་དམ་
བཅས་པར་གྱུར་བ་བཞི་བོར་རབ་ཏུ་བསྒྲུབས་པ་ཡིན་ནོ་ཞེས་གཞན་
ལུགས་བཀག་པ་ཙམ་མ་ཡིན་པར་རང་ལུགས་བསྒྲུབས་པར་གསུངས་
པ་དང་། ཚིག་གསལ་ལས། ཁོ་བོ་ཅག་ནི་འདི་མེད་པར་སྒྲུབ་པ་
མ་ཡིན་གྱི། འོ་ན་ཅི་ཞེ་ན། འདི་གཞན་གྱིས་ཡོད་པ་ཉིད་དུ་་
ཡོངས་སུ་བརྟགས་པ་འགོག་པ་ཡིན་ནོ། །དེ་བཞིན་དུ་ཁོ་བོ་ཅག་ནི་
འདི་ཡོད་པ་ཉིད་དུ་སྒྲུབ་པ་མ་ཡིན་ཏེ། འོ་ན་ཅི་ཞེ་ན། འདི་
གཞན་གྱིས་མེད་པ་ཉིད་དུ་བརྟགས་པ་སེལ་བ་ཡིན་ཏེ་མཐའ་གཉིས་
བསལ་ནས་དབུ་མའི་ལམ་སྒྲུབ་པར་འདོད་པའི་ཕྱིར་རོ། །ཞེས་་་་
གཞན་གྱིས་བརྟགས་པའི་མཐའ་གཉིས་བཀག་ནས་དབུ་མའི་ལམ་
སྒྲུབ་འདོད་པར་གསུངས་ཤིང༌། འདིའི་དབུ་མའི་ལམ་ནི། རྩོད་
- 60 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཟློག་ལས། གང་གིས་སྟོང་དང་རྟེན་འབྱུང་དང་། །དབུ་མའི་ལམ་
དུ་ དོན་ གཅིག་ པར། ། གསུངས་ མཆོག་ མཚུངས་ པ་ མེད་ པ་ ཡི། །
སངས་རྒྱས་དེ་ལ་ཕྱག་འཚལ་ལོ། ། ཞེས་དང༌། ཚིག་གསལ་ལས།
དེ་ལྟར་ན་སྟོང་བ་ཉིད་དང༌། བརྟེན་ནས་གདགས་པ་དང༌། དབུ་
མའི་ལམ་ཞེས་བྱ་བ་འདི་དག་ནི་རྟེན་ཅིང་འབྲེལ་བར་འབྱུང་བ་ཉིད་
ཀྱི་མིང་གི་བྱེ་བྲག་ཡིན་ནོ། ། ཞེས་གསུངས་པ་ལྟར་རང་བཞིན་བཀག་
པའི་སྟོང་བ་ཉིད་ལ་གོ་དགོས་པས་ཐལ་འགྱུར་བ་ལ་རང་བཞིན་གྱིས་
གྲུབ་པ་འགོག་འདོད་ཡོད་ཀྱི་རང་བཞིན་གྱིས་མེད་པ་སྒྲུབ་འདོད་མེད་
ཅེས་ཟེར་བ་ནི་སློབ་དཔོན་ཡབ་སྲས་ཀྱི་གཞུང་ལས་ཕྱི་རོལ་ཏུ་གྱུར་བ་
ཡིན་ནོ། །འོ་ན་ཚིག་གསལ་ལས། ཐལ་བ་སྒྲུབ་པ་ནི་ཕ་རོལ་བའི་
དམ་བཅའ་འགོག་པ་ཙམ་གྱི་འབྲས་བུ་ཅན་ཡིན་པའི་ཕྱིར་ཐལ་བ་
ལས་བཟློག་པའི་དོན་དུ་འགྱུར་བ་ཡོད་པ་མ་ཡིན་ནོ་ཞེས་ཐལ་འགྱུར་
རྣམས་ནི་གཞན་གྱི་དམ་བཅའ་འགོག་པ་ཙམ་གྱི་དགོས་པ་ཅན་དུ་
བཤད་པ་མ་ཡིན་ནམ་ཞེ་ན། དགག་བྱ་བཅད་ཙམ་གྱི་དགོས་པ་
ཅན་དུ་བཤད་པ་ནི་ཐལ་འགྱུར་བའི་ཐུན་མོང་མ་ཡིན་པའི་ཁྱད་ཆོས་
མ་ཡིན་ཏེ། སྐབས་འདིའི་རྟགས་དང་ཐལ་འགྱུར་གྱིས་དགག་བྱ་
འགོག་ པ་ ཙམ་ བྱེད་ པར་ རང༌་ རྒྱུད་ པས་ ཀྱང་ འདོད་ པའི་ ཕྱིར་ ཏེ།
རང་རྒྱུད་ལྷོ་བའི་མཁས་པ་ཆེན་པོ་ལེགས་ལྡན་འབྱེད་ཀྱིས་མཛད་པའི་
61-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དབུ་མ་སྙིང་བོའི་རང་འགྲེལ་རྟོག་གེ་འབར་བ་ལས། ས་ལ་སོགས་
པ་དོན་དམ་པར་ན་འབྱུང་བའི་ངོ་བོ་ཉིད་མ་ཡིན་པར་དགག་པ་ཙམ་
ཞིག་བྱེད་པར་ཟད་ཀྱི། གཞན་གྱི་ངོ་བོ་ཉིད་ཡིན་པ་དང་། དངོས་
པོ་མེད་པའི་ངོ་བོ་ཉིད་ཡིན་པར་མི་སྒྲུབ་པ་ཡིན་ནོ། །ཞེས་བཤད་པའི་
ཕྱིར་རོ། ། དེས་ན་ཚིག་གསལ་ལས་ཕ་རོལ་བའི་དམ་བཅའ་འགོག་པ་
ཙམ་ཞེས་དང༌། རྟོག་འབར་དུ་དོན་དམ་པར་ན་འབྱུང་བའི་ངོ་བོ་
ཉིད་མ་ཡིན་པར་དགག་པ་ཙམ་ཞེས་པའི་ཙམ་གྱི་སྒྲས་ནི། རྟོག་གེ་
འབར་བ་ལས། མ་ཡིན་པར་དགག་པ་ནི་དངོས་པོའི་ངོ་བོ་ཉིད་
དགག་པས་དེ་དང་འདྲ་བ་དེ་ལས་གཞན་པའི་དངོས་པོའི་ངོ་བོ་ཉིད་
སྒྲུབ་པར་བྱེད་པ་སྟེ། ཞེས་གསུངས་པ་ལྟར། སྤྱིར་དགག་པ་ལ་མ་
ཡིན་དགག་དང་མེད་དགག་གཉིས་ཡོད་པ་ལས་སྐབས་འདིའི་བསྒྲུབ་
བྱ་མ་ཡིན་དགག་ཡིན་ནམ་སྙམ་པ་བཀག་ནས་མེད་དགག་ཏུ་སྟོན་པ་་
ཡིན་གྱི། རྟགས་དང་ཐལ་འགྱུར་གྱི་བསྒྲུབ་བྱ་མེད་པར་སྟོན་པ་ནི་
གཏན་མིན་ནོ། །དེ་ནི་དཔེར་ན་ས་ཕྱོགས་འདིར་བུམ་པ་མེད་ཅེས་
པའི་སྒྲས་ས་ཕྱོགས་འདི་ལ་བུམ་པ་རྣམ་པར་བཅད་པ་ཙམ་ཡིན་གྱི།
དེ་ལས་གཞན་པའི་ཆོས་མ་འཕངས་ཀྱང༌། ཚིག་དེས་ས་ཕྱོགས་་
འདིར་བུམ་པ་མེད་པ་མ་བསྟན་པ་དང་། དེའི་རྗེས་སུ་འབྲང་བའི་
བློས་ཀྱང་ས་ཕྱོགས་འདིར་བུམ་པ་མེད་པ་མ་ངེས་པ་མིན་པ་བཞིན་དུ།
- 62 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཆོས་རྣམས་ལ་རང་བཞིན་མེད་ཅེས་བསྟན་པ་ནའང་ཆོས་རྣམས་ལ་
རང་བཞིན་རྣམ་པར་བཅད་ཙམ་ཡིན་ཡང༌། སྒྲ་དེ་དང་བློ་དེས་
ཆོས་རྣམས་རང་བཞིན་མེད་པ་བརྗོད་པ་དང་ངེས་པ་ལ་འགལ་བ་ཅི་
ཡང་མེད་དོ། །དེ་བཞིན་དུ། ཤེར་ཕྱིན་གྱི་མདོ་དང་རྩ་ཤེས་སོགས་
རང་བཞིན་མེད་པ་སྟོན་པའི་ལུང་རྣམས་ཀྱིས་རང་བཞིན་བཀག་པ་
ཉིད་རང་བཞིན་མེད་པ་བརྗོད་པ་དང༌། རང་བཞིན་འགོག་པའི་
རིགས་ཤེས་ཀྱིས་རང་བཞིན་བཀག་པ་ཉིད་རང་བཞིན་མེད་པ་ཤེས་པ་
དང༌། རང་བཞིན་འགོག་པའི་རྟགས་ཀྱིས་རང་བཞིན་བཀག་པ་
ཉིད་རང་བཞིན་མེད་པ་བསྒྲུབས་པར་འདོད་པར་བྱ་ཡི་རང་བཞིན་
མེད་སྟོན་གྱི་ལུང་ལ་བརྗོད་བྱ་དང་། རང་བཞིན་འགོག་པའི་རིགས་
ཤེས་ལ་ཤེས་བྱ་དང༌། རང་བཞིན་འགོག་པའི་རྟགས་ལ་བསྒྲུབ་བྱ་
མེད་ཅེས་སྨྲ་བ་ནི་དབུ་མའི་གཞུང་ལ་ཐོས་རྒྱ་ཆུང་བའི་རང་མཚང་
ཕྱིར་བསྟན་པ་ཙམ་མོ། །འཕགས་པ་ཀླུ་སྒྲུབ་ཀྱིས་འཇིག་རྟེན་བརྟག་
པར། འདི་ནི་ཡོད་ཉིད་འགོག་པ་སྟེ། །མེད་ཉིད་ཡོངས་སུ་འཛིན་
པ་མིན། །ནག་པོ་མིན་ཞེས་སྨྲ་བ་ན། །དཀར་བོ་ཡིན་ཞེས་མ་བརྗོད་
བཞིན། །ཞེས་གསུངས་པས་ཀྱང་བསྒྲུབ་བྱ་མེད་དགག་ཏུ་བསྟན་པ་
ཡིན་ཏེ། དེ་ནི་དཔེར་ན། ནག་པོར་མེད་པ་ཙམ་སྟོན་འདོད་ནས་
འདི་ནག་པོ་མིན་ཞེས་སྨྲས་པ་ན། ནག་པོ་ཡིན་པ་བཀག་པ་ཙམ་
- 63-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཞིག་ཡིན་གྱི། ནག་པོ་ཡིན་པ་བཀག་ཤུལ་དུ་དཀར་བོ་ཡིན་ཞེས་མི་
སྟོན་པ་བཞིན་དུ། ཆོས་རྣམས་དོན་དམ་པར་མེད་དོ་ཞེས་སྨྲས་པ་
ན་ ཡང་ དོན་ དམ་ པར་ ཡོད་ པ་ བཀག་ པ་ ཙམ་ སྒྲུབ་ པ་ ཡིན་ གྱི།
བཀག་ཙམ་ལས་གཞན་པའི་བདེན་མེད་ཡོད་པར་སྒྲུབ་པ་མིན་ཞེས་
པའི་དོན་ཡིན་གྱི། བདེན་པར་མེད་པ་ཙམ་ཡང་མ་བསྒྲུབས་པའི་
དོན་མིན་པ་ནི་དཔེར་བརྗོད་ཀྱིས་ཀྱང་ཤེས་ཏེ། ནག་པོ་མིན་ཞེས་
པས་ནག་པོ་མིན་པ་མ་བསྟན་མི་ཟེར་བར་དཀར་བོ་ཡིན་ཞེས་ མ་
བསྟན་ཞེས་གསུངས་པའི་ཕྱིར་རོ། །རབ་བྱེད་ལྔ་བའི་ཤེས་རབ་སྒྲོན་
མ་ལས། འདི་ལྟར་ཁོ་བོས་ནི་སྐྱེ་མཆེད་རྣམས་ཀྱི་ཡོད་པ་ཉིད་་་་
དགག་པ་སྨྲས་པ་ན་ངོ་བོ་ཉིད་ཡོད་པ་དགག་པ་བྱས་པར་ཟད་ཀྱི་
དངོས་པོ་མེད་པ་ཉིད་དུ་མ་སྨྲས་ཏེ། ། ཞེས་དང་། འགྲེལ་བཤད་
སྤྱན་རས་གཟིགས་བརྟུལ་ཞུགས་ལས་ཀྱང་། ཁོ་བོས་མེད་པར་་་་
དགག་པའི་ཚུལ་གྱིས་དོན་དམ་པར་སྐྱེ་མཆེད་རྣམས་ཀྱི་ཡོད་པ་ཉིད་
དགག་པར་ཟད་ཀྱི་མ་ཡིན་པར་དགག་པའི་ཚུལ་གྱིས་དངོས་པོ་མེད་
པ་ཉིད་དུ་ནི་མ་སྨྲས་པས་ཞེས་གོང་གི་ལུང་དེའི་དོན་མ་ཡིན་དགག་
བསྒྲུབ་བྱ་མིན་ལ། མེད་དགག་བསྒྲུབ་བྱ་ཡིན་པའི་དོན་དུ་བཤད་
པས་ཐལ་རང་གི་གཞུང་འདི་དག་ཐམས་ཅད་ཀྱི་དགོངས་པ་གཅིག་ཏུ་
འབབ་ཅིང་། ཚིག་གསལ་ལས། མེད་པར་སྒྲུབ་པ་མ་ཡིན་་་་་
- 64



དངོས་གཞིའི་སྐབས་ཀྱི་འཁྲུལ་བ་དགག་པ། །
གསུངས་ པ་ ནི། བདེན་ མེད་ ཡོད་ པར་ མི་ སྒྲུབ་ པའི་ དོན་ དང་།
གཞན་གྱིས་ཡོད་པ་ཉིད་དུ་ཡོངས་སུ་བརྟགས་པ་འགོག་ཅེས་པ་ནི་
བདེན་གྲུབ་འགོག་པའི་དོན་དང་། ཡོད་པ་ཉིད་དུ་སྒྲུབ་པ་མ་ཡིན་ཞེས་
པ་ནི་བདེན་གྲུབ་ཡོད་པར་མི་སྒྲུབ་པའི་དོན་དང༌། གཞན་གྱིས་
མེད་པ་ཉིད་དུ་བརྟགས་པ་སེལ་བ་ཡིན་ཞེས་པ་ནི་བདེན་མེད་བདེན་
པར་གྲུབ་པ་འགོག་པའི་དོན་དང་། མཐའ་གཉིས་བསལ་ནས་དབུ་
མའི་ལམ་སྒྲུབ་པར་འདོད་ཅེས་པ་ནི་བདེན་གྲུབ་བཀག་པའི་བཀག་ཆ་
ལས་གཞན་པའི་ཆོས་རྣམས་དོན་དམ་པར་ཡོད་པ་ཡོད་མཐའ་དང་།
བཀག་ཆ་དེ་ཉིད་དོན་དམ་པར་ཡོད་པ་མེད་མཐའ་སྟེ། ཡོད་མེད་
ཀྱི་མཐའ་གཉིས་བསལ་ནས་སྟོང་གཞི་དང་སྟོང་ཉིད་ཐམས་ཅད་རང་
བཞིན་གྱིས་མེད་པར་སྒྲུབ་པར་འདོད་ཅེས་པའི་དོན་ནོ། །དེ་ལྟ་མིན་
པར་མེད་པར་སྒྲུབ་པ་མ་ཡིན་ཞེས་པ་རང་བཞིན་བཀག་ཙམ་ལས་
རང་བཞིན་མེད་པ་མི་སྒྲུབ་པའི་དོན་དུ་བཟུང་ན་ནི་དབུ་མའི་ལམ་
སྒྲུབ་པར་འདོད་ཅེས་པའི་ཚིག་དང་འགལ་སྤོང་ཁྱོད་ཀྱིས་ལྕེ་བརྒྱར་
སྤྲུལ་ཀྱང་བགྱིད་པར་མི་ནུས་སོ། །འཕགས་པ་ཡབ་སྲས་ཀྱི་གཞུང་གི་
དཀའ་གནད་འགྲོལ་བ་ལ་རྗེ་བཙུན་ཙོང་ཁ་བ་ཆེན་པོའི་ལེགས་བཤད་
ཀྱི་ལྡེ་མིག་མེད་ན་ནི་ལོང་ཁྲིད་མེད་པའི་ལོང་བ་ཉམ་ང་བའི་ཕྱོགས་སུ་
རྒྱུགས་པ་དང་འདྲ་བར་ གཟིགས་ནས་ཀརྨ་མི་བསྐྱོད་རྡོ་རྗེས་ཀྱང་།
-
65-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སྟོང་ཉིད་སྨྲ་བའི་ཁྱུ་མཆོག་ཙོང་ཁ་བ། །ཞེས་གསུངས་ཤིང་། གངས་
ཅན་མཁས་པའི་ཁྱུ་མཆོག་སྟག་ཚང་ལོ་ཙཱ་བས་ཀྱང་འགྱོད་ཚངས་ཀྱི་
སྒོ་ནས་བསྟོད་པའི་ཚིགས་སུ་བཅད་པ་རྣམ་ཐར་གྱི་འགངས་ཐོན་པ་
མང་དུ་མཛད་པར་གོར་མ་ཆག་གོ། །
ཟླ་བྲལ་མཁས་པ་ཡོངས་ཀྱིས་མགྲིན་གཅིག་ཏུ། །
རབ་བསྔགས་རིགས་ཚུལ་དྲི་མ་མེད་པའི་ལམ། །
ཡོངས་དོར་བམ་བཤད་འདམ་གྱི་མཚོར་བྱིང་བའི། །
གླང་བོ་ཁྱོད་ནི་ད་གདོད་སྙིང་རྗེའི་ཡུལ། །
འདི་ན་སྣོད་ལ་ལག་པས་བརྡེགས་པ་ལས། །
བཅུད་དང་ལྡན་མིན་གསལ་བར་འབྱེད་ནུས་ལྟར། །
རྨོངས་བཤད་འཁྲུལ་འབྱམས་མང་དུ་བྱས་པ་འདིས། །
རང་ཉིད་སྟར་རྡོག་སྐམ་པོའི་ཚུལ་ལ་བཀོད། །
ཅེས་པའང་ཕས་ཀྱི་རྒོལ་བའི་ནང་ཉམས་དཔོག་པའི་བར་ །
སྐབས་ཀྱི་ཚིགས་སུ་བཅད་པའོ། །
བོད་སྔ་རབས་པ་འགའ་ཞིག་གིས་འཕགས་པ་ཡབ་སྲས་ཀྱི་
གཞུང་གི་དཀའ་གནད་ཀྱི་དོན་རིགས་པས་མ་ལྕིགས་པར་ཚིག་ཙམ་
ཞིག་ལ་འཁྲུལ་ཏེ་བདག་མེད་སྒྲུབ་པའི་གཏན་ཚིགས་ཡོད་པ་རང་རྒྱུད་
- 66 -



དངོས་གཞིའི་སྐབས་ཀྱི་འཁྲུལ་བ་དགག་པ།
པ་དང་། གཞན་ལུགས་བཀག་པ་ཙམ་ལས་རང་བཞིན་མེད་པ་སྒྲུབ་
པའི་རྟགས་མེད་པ་ཐལ་འགྱུར་བའི་ལུགས་སུ་བཤད་པ་ནི་མེད་དགག་
དང་མ་ཡིན་དགག་གི་ཁྱད་པར་མ་ཕྱེད་པར་རང་ཉིད་ཀྱི་རྣམ་རྟོག་ཁོ་
ནས་སྦྱར་བ་ཡིན་པས་ཤེས་བྱེད་ཅི་ཡང་མེད་ལ།། དབུ་མ་སྙིང་བོ་
ལས། ཕྱོགས་སུ་ལྷུང་བས་སེམས་གདུངས་པས། ། ཞི་བ་ནམ་ཡང་
རྟོགས་མི་འགྱུར། ཞེས་གསུངས་པ་ལྟར་ཁྱེད་ཅག་ཀྱང་ཕྱོགས་ལྷུང་
གདོན་གྱི་སྨྱོ་ཚབས་ཆེན་པོས་སྔ་རབས་པའི་ཟེར་སྒྲོས་ཀྱི་གཡམ་ལ་
རྒྱུགས་ཏེ་ཟབ་མོ་འབྱེད་པའི་སྔོན་མེད་ལེགས་བཤད་ཀྱི་ཉི་མ་ཆེན་པོ་
དགེ་ལྡན་ཤར་རིའི་རྩེ་ནས་མངོན་པར་ཤར་བ་ལ་ཡང་ཕྲག་དོག་སྒྱུར་
མོས་མི་ཁེབས་བཞིན་དུ་འགེབས་པའི་ངལ་བ་རྩོམ་པ་ནི། ཕ་སྨྱོ་བུ་
སྨྱོ་བརྒྱུད་པ་སྨྱོ། བརྒྱུད་པ་རྡོ་རྗེ་འཆང་ཆེན་སྨྱོ་བའི་དཔེ་ཁོ་ནར་
སོང་འདུག་གོ། །
པ་ ཡང་ངེད་ཅག་གིས་ཐལ་འགྱུར་བས་རང་རྒྱུད་ཀྱི་གཏན་ཚིགས་
ཁས་མི་ལེན་ཞིང་གཞན་གྲགས་ཀྱི་གཏན་ཚིགས་ཀྱིས་བསྒྲུབ་བྱ་སྒྲུབ་
པའམ་ཕྱི་རྒོལ་ཀྱི་རྒྱུད་ལ་བསྒྲུབ་བྱ་རྟོགས་པའི་རྗེས་དཔག་བསྐྱེད་པར་
འདོད་པ་ཁྱོད་ཀྱིས་སྨྲས་པ་ལྟར་ཁས་ལེན་ན་འང་། དགག་བྱ་་་༌
བཀག་པའི་ཤུལ་དུ་བསྒྲུབ་བྱ་ཡན་གར་བ་ཞིག་སྒྲུབ་པ་ནི་རྨི་ལམ་དུ་
ཡང་མི་སྨྲ་བས་ཁྱོད་ཀྱི་རྩོམ་འཆལ་དེར་ཐལ་འགྱུར་བས་གཏན་ཚིགས་
- 67-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཀྱི་སྒོ་ནས་དགག་བྱ་བཀག་པའི་ཤུལ་དུ་ད་དུང་བསྒྲུབ་བྱ་ཡན་གར་བ་
ཞིག་སྒྲུབ་པར་འདོད་པའི་ལུགས་སྔར་མ་གྲགས་པ་ཞིག་ཨུ་ཚུགས་སྒོས་
བཟུང་ནས། ཞེས་བྲིས་འདུག་པ་ནི་ཕྱོགས་སྔའི་ནམ་མ་ལངས་པར་
དགག་བཞག་གི་ཉི་འོད་སྤྲོས་པ་འབའ་ཞིག་ཏུ་ཟད་དོ། །
ཡང་སྟོང་ཉིད་མེད་དགག་ཡིན་པ་སྤྲོས་མཐའ་དང་སྟོང་ཉིད་
མེད་དགག་ཏུ་བཟུང་ན་མཐའ་ལ་ལྷུང་བར་འདོད་པ་ནི་མཐའ་ཞེས་
པ་ཅི་ཞིག་ལ་ཟེར་བ་ངོ་མ་ཤེས་པ་ཡིན་ཏེ། སྤྱིར་མཐའ་ཞེས་པ་ནི་
རྣམ་བཤད་རིགས་པ་ལས། མཐའ་ནི་ཟད་དང་མཇུག་ཆ་དང་། ཉེ་
དང་ ཕྱོགས་ དང༌ སྨད་ པ་ ལའོ། ། ཞེས་ དང༌། ཚིག་ གསལ་ ལས།
མཐའ་དང་ཆ་དང་ཆ་ཤས་ཞེས་བྱ་བ་རྣམས་ནི་རྣམ་གྲངས་སོ། །ཞེས་
དང་། ཤེས་རབ་སྒྲོན་མ་ལས། མཐའ་ནི་དེ་བཞིན་ཉིད་དང་།
ཆོས་ཉིད་དང༌། སྟོང་བ་ཉིད་ཅེས་བྱ་བ་དག་གི་རྣམ་གྲངས་སོ། །
ཞེས་དང༌། མཐའ་ཞེས་བྱ་བ་ནི་མུ་དང་མཇུག་ཅེས་བྱ་བ་དག་གི་
རྣམ་གྲངས་སོ། ། ཞེས་གསུངས་པ་ལྟར་དོན་མང་བོ་ལ་འཇུག་ཀྱང་
མཐའ་བྲལ་གྱི་མཐའ་ནི། དབུ་མ་སྣང་བ་ལས། གལ་ཏེ་དབུ་མ་ལ་
སེམས་ཀྱི་རང་གི་ངོ་བོའི་བདག་ཉིད་ཀྱི་དངོས་པོ་དོན་དམ་པ་བ་ཅི་
ཡང་རུང་བ་ཞིག་ཡོད་པར་གྱུར་ན་ནི། དེའི་ཚེ་དེ་ལ་དེ་ཡོད་པས་
རྟག་གོ་ཞེའམ་མི་རྟག་གོ་ཞེས་བྱ་བར་མངོན་པར་ཞེན་པ་ཡང་ཇི་ལྟར་
- 68 -



དངོས་གཞིའི་སྐབས་ཀྱི་འཁྲུལ་བ་དགག་པ།
མཐར་འགྱུར་ཏེ། དངོས་པོའི་དེ་ཁོ་ན་ཉིད་ཇི་ལྟ་བ་བཞིན་གྱི་རྗེས་
སུ་སོང་ཞིང་ཚུལ་བཞིན་ཡིད་ལ་བྱེད་པ་ཉིད་ནི་ལྟུང་བའི་གནས་སོ་
ཞེས་བྱ་བར་རིགས་པ་མ་ཡིན་ནོ། ། ཞེས་ཆོས་རྣམས་དོན་དམ་པར་
ཡོད་ན་ནི་དེ་ཉིད་དེའི་གནས་ལུགས་ཡིན་པས། འདི་ནི་དོན་དམ་
པར་ཡོད་པའི་རྟག་པའོ་ཞེའམ། འདི་ནི་དོན་དམ་པར་ཡོད་པའི་མི་
རྟག་པའོ་ཞེས་བྱ་བར་མངོན་པར་ཞེན་པའི་གཞི་དེ་ཡང་མཐའ་རུ་མི་
འགྱུར་བ་དང༌། དེ་ལྟར་མངོན་པར་ཞེན་པའི་བློ་ཡང་ཚུལ་བཞིན་
ཡིད་ བྱེད་ ཡིན་ པས་ མཐར་ འཛིན་ མིན་ པོར་ གསུངས་ པ་ དང་།
འཇིག་རྟེན་ན་ཡང་སའི་ཕྱོགས་གང་དུ་གོམ་པ་འཕྱན་ན་སྐྱེས་བུ་ལྷུང་
ནས་ཉམས་ཉེས་པར་འགྱུར་བའི་གཡང་ཁ་ལ་མཐའ་ཞེས་བརྗོད་པ་
ལྟར་དོན་གྱི་གནས་ཚུལ་དང་མི་མཐུན་པའི་ཚུལ་མིན་ཡིད་བྱེད་ཀྱི་
གནས་ཤིག་དང་གང་དུ་བཟུང་ན་འཛིན་པ་པོ་ལྟ་བ་ངན་པའི་གཡང་
དུ་ལྷུང་ནས་ཕུང་བར་འགྱུར་བའི་གནས་ཤིག་ལ་ངོས་འཛིན་དགོས་པ་
ལས་ཇི་ལྟར་བཟུང་བ་དེ་ལྟར་ཡོད་པའི་ཡུལ་སྟོང་ཉིད་མེད་དགག་
ཡིན་པ་སྤྲོས་མཐའ་དང་དེ་ལྟར་འཛིན་པའི་བློ་མཐར་འཛིན་དུ་འདོད་
པ་ནི་རྒྱ་ནག་གི་མཁན་པོ་ཧྭ་ཤང་དང་མ་བགྲོས་ཁ་མཐུན་དུ་སོང་
བའོ། །ཡང་ཟབ་མོ་དབུ་མའི་ལྟ་བ་ཉིད་མེད་དགག་ཏུ་བསྒྲུབ་པ་་
སོགས་ཆོས་ཉིད་ལ་རྣམ་རྟོག་གི་ལྷན་པ་མང་བོ་བརྒྱབ་ཅེས་ཟེར་བ་ནི་
- 69 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
མུན་ནག་མདའ་འཕེན་ཁོ་ན་ཡིན་ཏེ། ངེད་ཅག་གིས་ནི་དབུ་མ་
དང་དབུ་མའི་ལྟ་བ་གཉིས་ལ་ཡུལ་དང་ཡུལ་ཅན་གྱི་ཁྱད་པར་འབྱེད་
རྒྱུ་ ཡིན་ ལ། རྗེ་ བླ་ མའི་ ལུགས་ ཀྱི་ དབུ་ མའི་ ལྟ་ བ་ ཞེས་ པ་ ནི།
བདེན་མེད་རྟོགས་པའི་བློ་ལ་ཟེར་གྱི། དེའི་ཡུལ་བདེན་མེད་མེད་
དགག་དེ་ཉིད་དབུ་མའི་ལྟ་བ་ཡིན་པར་བྱིས་པ་གཞོན་ནུའི་ཚུལ་་་་་
བསྟན་པའི་སྐབས་ནས་ཀྱང་ཞལ་གྱིས་བཞེས་མ་མྱོང་ངོ༌། ། ཞེས་་་་
འཇམ་དབྱངས་ལེགས་པ་ཆོས་འབྱོར་རམ་འཇམ་དབྱངས་དགའ་ས་
བློར་གྲགས་པ་རྗེ་བཙུན་འཇམ་དཔལ་དབྱངས་དང་ཞལ་མི་གཉིས་པ་
འགྲན་ཟླ་མེད་པའི་མཁས་པའི་ཁྱུ་མཆོག་དེ་ཉིད་ཀྱིས་གོ་རམས་པའི་
དགག་ལན་དུ་གཏན་ལ་ཕབ་པ་ལྟར་དང་། དེ་བཞིན་དུ་རྒྱལ་བའི་
རྒྱལ་ཚབ་དམ་པ་རྗེ་བཙུན་མི་ཕམ་པས་ཀྱང་བཞེད་དེ། འདི་ལ་
བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། ། ཅེས་
གཞིའི་གནས་ལུགས་སམ་གཞིའི་དབུ་མ་གཏན་ལ་ཕབ་ནས། ཡང་
དག་ ཉིད་ལ་ཡང་དག་ལྟ། ། ཞེས་གནས་ལུགས་དེ་བསྒོམ་པའམ་་་་
རྟོགས་པའི་བློ་ལ་དབུ་མའི་ལྟ་བར་གསལ་བར་གསུངས་ཤིང༌། དེ་
དང་མཐུན་པར་འཕགས་པ་འཇིག་རྟེན་དབང་ཕྱུག་ངུར་སྨྲིག་གར་
གྱིས་རྣམ་པར་རོལ་བ་ཡུལ་མདོ་སྨད་ཀྱི་སྒྲུབ་པའི་ཤིང་རྟ་བ་ཆེན་པོ་
གྲུབ་ཆེན་སྐལ་ལྡན་རྒྱ་མཚོའི་ལྟ་མགུར་ལས་ཀྱང༌། ཡུལ་གང་ཤར་
- 70 -



དངོས་གཞིའི་སྐབས་ཀྱི་འཁྲུལ་བ་དགག་པ།
གཞན་ལ་མ་ལྟོས་པར། ། ཚུར་ལམ་ལམ་འཆར་འདི་དགག་བྱ་་་་
དངོས། །དེ་ལྟར་དུ་མེད་པ་སྟོང་བ་ཉིད། །བློས་དེ་ལྟར་འཛིན་ལ་ལྟ་
བ་ཟེར། །ཞེས་སྟོང་སང་མེད་དགག་དེ་ཉིད་འཛིན་སྟངས་ཀྱི་ཡུལ་དུ་
བྱས་ནས་བསྒོམ་པའི་བློ་དེ་ཉིད་དབུ་མའི་ལྟ་བར་གསུངས་པ་ལྟར་
ཚུལ་འདི་ལ་ཞྭ་སེར་བསྟན་པའི་རྗེས་འབྲངས་ ཐམས་ ཅད་མགྲིན་་་
གཅིག་དབྱངས་གཅིག་ཡིན་པས། དབུ་མའི་ལྟ་བ་མེད་དགག་ཏུ་
བསྒྲུབ་ཅེས་གཞི་མེད་སྒྲོ་འདོགས་ཀྱི་རྫུན་ཚིག་འདི་འདྲ་སྨྲས་ཏེ་ཟབ་
མོ་དབུ་མའི་ལྟ་བ་ལ་གཟུ་ལུམས་རྣམ་རྟོག་གི་ལྷན་པ་མང་དུ་བཏབ་སྟེ་
རང་འདོད་རྫུན་ཕུགས་ཀྱི་འཕོངས་ཚོས་དམར་བོ་འགེབས་འདོད་པ་
ནི་མཁས་པའི་བཞད་གད་ཀྱི་གནས་སོ། ། །
ཡང་ཨ་སྤྲུལ་ན་རེ། བདེན་སྟོང་མེད་དགག་དེ་ཉིད་དབུ་མ་
ཆུང་ངུའམ་རྣམ་གྲངས་པའི་དོན་དམ་ཡིན་པ་ལས་གནས་ལུགས་་་་
མཐར་ཐུག་མིན་ཞེས་ཟེར། དེ་ནི་གཏན་མི་འཐད་དེ། རྒྱལ་བའི་
བཀའ་དང་ཤིང་རྟ་ཆེན་པོའི་བཞེད་སྲོལ་མཐའ་དག་དང་འགལ་བའི་
ཕྱིར། དེ་ཡང་ཡིན་ཏེ། ཤེར་ཕྱིན་གྱི་མདོ་ལས། ཀོ་ཤི་ཀ་ཆོས་
ཐམས་ཅད་ནི་ངོ་བོ་ཉིད་ཀྱིས་སྟོང་སྟེ། ཆོས་ཐམས་ཅད་ངོ་བོ་ཉིད་
ཀྱིས་སྟོང་བ་གང་ཡིན་པ་དེ་ནི་དངོས་པོ་མེད་པའོ། །དངོས་པོ་མེད་པ་
གང་ཡིན་པ་དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པའོ་ཞེས་ཆོས་རྣམས་ངོ་
- 71 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བོ་ཉིད་ཀྱིས་སྟོང་བ་དང་དངོས་པོ་མེད་པ་དེ་ཉིད་ཤེར་ཕྱིན་ཟབ་མོར་
གསུངས་པའི་ཕྱིར་དང༌། སྟོང་ཉིད་བདུན་ཅུ་བ་ལས། དངོས་པོ་
ཐམས་ཅད་རང་བཞིན་གྱིས། ། སྟོང་བ་ཡིན་པས་དངོས་རྣམས་ཀྱི། །
རྟེན་འབྱུང་འདི་ནི་དེ་བཞིན་གཤེགས། ། མཚུངས་པ་མེད་པས་ཉེ་
བར་བསྟན། ། དམ་པའི་དོན་ནི་དེར་ཟད་དོ། ། ཞེས་དང༌། དེའི་
རང་འགྲེལ་ལས། དོན་དམ་པ་ནི་རྟེན་ཅིང་འབྲེལ་བར་འབྱུང་བའི་
དངོས་པོ་ཐམས་ཅད་རང་བཞིན་གྱིས་སྟོང་ངོ་ཞེས་བྱ་བ་དེར་ཟད་
དོ། ། ཞེས་ རང་བཞིན་གྱིས་སྟོང་བ་ཁོ་ན་དོམ་དམ་བདེན་པར་་་་་
གསུངས་པ་དང༌། བཅོམ་ལྡན་འདས་ཀྱིས། དགེ་སློང་ད་་་་
བདེན་པ་དམ་པ་འདི་ནི་གཅིག་སྟེ། འདི་ལྟ་སྟེ། མི་བསླུ་བའི་ཆོས་
ཅན་མྱ་ངན་ལས་འདས་པའོ། །ཞེས་དང༌། རིགས་པ་དྲུག་ཅུ་བ་
ལས། མྱ་ངན་འདས་པ་བདེན་གཅིག་པུ། །ཞེས་མྱང་འདས་གཅིག་
པུ་ བདེན་ པ་ དང་ གནས་ ལུགས་ མཐར་ ཐུག་ ཏུ་ གསུངས་ པ་ དང་།
བཞི་བརྒྱ་བའི་འགྲེལ་ བ་ལས་ ཀྱང༌། དེ་ལ་བདག་ཅེས་བྱ་བ་ནི།
གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་
བཞིན་ཏེ་དེ་མེད་པ་ནི་བདག་མེད་པའོ། །དེ་ནི་ཆོས་དང་གང་ཟག་གི་
དབྱེ་བས་གཉིས་སུ་རྟོགས་ཏེ་ཆོས་ཀྱི་བདག་མེད་པ་དང་གང་ཟག་གི་
བདག་མེད་པ་ཞེས་བྱ་བའོ། །ཞེས་དངོས་པོ་རྣམས་ཀྱི་གཞན་ལ་རག་
- 72 -



དངོས་གཞིའི་སྐབས་ཀྱི་འཁྲུལ་བ་དགག་པ།
མ་ལས་པའི་ངོ་བོ་དེ་ཉིད་དགག་བྱའི་བདག་དང༌། དེ་བཀག་པ་
ཙམ་གྱི་མེད་དགག་ནི་གནས་ལུགས་མཐར་ཐུག་དང་། དེ་ལ་སྟོང་
གཞིའི་སྒོ་ནས་གང་ཟག་གི་བདག་མེད་དང་ཆོས་ཀྱི་བདག་མེད་གཉིས་
འཇོག་པར་གསུངས་པ་དང༌། ཡང་དེ་ཉིད་ལས། ཆགས་་་་་
ཡོངས་སུ་ཟད་པ་ནི་མྱ་ངན་ལས་འདས་ པ་འཐོབ་པའི་རྒྱུ་ཡིན་ལ།
རང་བཞིན་མེད་པར་ལྟ་བ་ལས་མ་གཏོགས་པར་ཆོས་འགའ་ཞིག་དེ་
ལྟར་ཆགས་པ་ཡོངས་སུ་ཟད་པའི་རྒྱུ་ཡོད་པ་མ་ཡིན་ནོ། །ཞེས་རང་
བཞིན་མེད་པར་ལྟ་བ་མ་གཏོགས་པའི་ཆགས་པ་ཡོངས་སུ་ཟད་པའི་
རྒྱུ་མེད་པར་ གསུངས་པའི་ཕྱིར་རོ། ། ཁྱེད་ ཅག་གིས། མདོ་དང་
འཕགས་པ་ཡབ་སྲས་ཀྱི་བཤད་སྲོལ་ལས་བཟློག་སྟེ། རང་བཞིན་
གྱིས་སྟོང་བའི་སྟོང་ཉིད་མེད་དགག་ནི་ཐལ་འགྱུར་བའི་བཞེད་པའི་
སྟོང་ཉིད་མ་ཡིན་པ་དང་། དེ་ཉིད་བདེན་པ་གཉིས་ལས་ཀུན་རྫོབ་
བདེན་པའི་ཁོངས་སུ་ བསྡུ་རྒྱུ་ཡིན་པ་དང༌། མྱ་ངན་འདས་པ་་་
བདེན་གཅིག་པུ། །ཞེས་པའི་རིགས་པ་དྲུག་ཅུ་བའི་ལུང་མར་ཁུ་ལྟ་བུ་
འདི་འདྲ་ཡང་ཞེ་རྩིས་མེད་པར་དོར་སྟེ། དགག་སྒྲུབ་དང་ཡོད་མེད་
གང་དུའང་ངོས་བཟུང་དུ་མེད་པའི་རང་བྱུང་གི་ཡེ་ཤེས་དེ་མྱ་ངན་
ལས་འདས་པ་ལས་ལྷག་པའི་སྟོང་ཉིད་ཆེན་པོ་དང་གནས་ལུགས་
མཐར་ཐུག་ཏུ་ཨུ་ཚུགས་མཐར་སྐྱེལ་གྱིས་དམ་བཅའ་བར་བྱེད་པ་ནི་
ཁ 73 --



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ངན་རྟོག་ཁོ་ནས་སྦྱར་བའི་གྲུབ་མཐའི་ཁས་ལེན་ཙམ་ལས་སྒྲུབ་བྱེད་
ཡང་དག་པ་ཅི་ཡང་མེད་ན་ཡང་། དཔལ་ས་ར་ཧས། བྱོལ་སོང་
འཇིག་རྟེན་མི་གོ་ཇི་ལྟར་བྱ། །ཞེས་གསུངས་པ་ལྟར་ལུང་རིགས་དང་
འགལ་བའི་ངོ་སྤྲོད་མཛུབ་མོ་རི་སྟོན་གྱི་ལུགས་སུ་བྱས་ནའང་ད་དུང་
མཁྲེགས་འཛིན་གྱི་དམ་བཅའ་གཏད་སོ་མེད་པ་དེ་ཉིད་འདོར་མི་
འདོད་པ་ནི་འཇིག་རྟེན་རྨོངས་པ་རྣམས་ཀྱི་ཆོས་ཉིད་བཟློག་ཏུ་མེད་
པ་ཞིག་གོ། སྤྱོད་འཇུག་ལས། ཡན་ལག་འདི་དག་ཐམས་ཅད་ནི། །
ཐུབ་པས་ཤེས་རབ་དོན་དུ་གསུངས། །དེ་ཡི་ཕྱིར་ན་སྡུག་བསྔལ་དག།
ཞི་བར་འདོད་པས་ཤེས་རབ་བསྐྱེད། །ཅེས་དང་། འཇུག་པ་ལས།
ཐ་སྙད་བདེན་པ་ཐབས་སུ་གྱུར་བ་དང་། །དོན་དམ་བདེན་པ་ཐབས་
བྱུང་གྱུར་བ་སྟེ། །དེ་གཉིས་རྣམ་དབྱེ་གང་གིས་མི་ཤེས་པ། །དེ་ནི་
རྣམ་རྟོག་ལོག་པའི་ལམ་ངན་ཞུགས། །ཞེས་དང་། དབུ་མ་སྙིང་བོ་
ལས། ཡང་དག་ཀུན་རྫོབ་རྣམས་ཀྱི་སྐུས། ། མེད་པར་ཡང་དག་
ཁང་བ་ཡི། ། སྟེང་དུ་འགྲོ་བར་བྱ་བ་ནི། །མཁས་ལ་རུང་བ་མ་ཡིན་
ནོ། ། ཞེས་གསུངས་པ་ལྟར། བཅོམ་ལྡན་འདས་ཀྱིས་ཆོས་ཇི་སྙེད་
ཅིག་བཀའ་བསྩལ་བ་ཐམས་ཅད་བདེན་པ་གཉིས་སུ་འདུ་ལ་གསུང་
རབ་ཐམས་ཅད་ཀྱང་དངོས་དང་བརྒྱུད་པའི་སྒོ་ནས་དེ་ཁོ་ན་ཉིད་ལ་
འབབ་ཅིང་གཞོལ་བ་ ཤ་སྟག་ཡིན་ཞིང་། དེ་ཁོ་ན་ཉིད་གཏན་ལ་
-
14 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཕབ་པའི་དགོས་པ་ཡང་། སྡུག་བསྔལ་མཐའ་དག་ཞི་བའི་ཐར་བའི་
གོ་འཕང་ཐོབ་པའི་ཆེད་ཡིན་ལ། དེ་ལ་སྡུག་བསྔལ་གྱི་རྩ་བ་མ་རིག་
པ་བཟློག་དགོས་ཤིང་། མ་རིག་པ་ཡང་། སྟོང་ཉིད་བདུན་ཅུ་བ་
ལས། རྒྱུ་དང་རྐྱེན་ལས་སྐྱེས་དངོས་རྣམས། ། ཡང་དག་པར་ནི་
རྟོག་པ་གང་། །དེ་ནི་སྟོན་པས་མ་རིག་གསུངས། ། དེ་ལས་ཡན་ལག་
བཅུ་གཉིས་འབྱུང་། ། ཞེས་གསུངས་ པ་ལྟར། རྟོག་པ་གང་ཡིན་་་
ཡིན་ལ་མི་བྱེད་པར་འདུས་བྱས་དང་འདུས་མ་བྱས་ཀྱི་ཆོས་རྣམས་
ཡང་དག་པར་རམ་དོན་དམ་པར་རམ་རང་བཞིན་གྱིས་གྲུབ་པར་
འཛིན་པའི་ཡིད་ཤེས་རྟོག་པ་ཞིག་ལ་བྱ་དགོས་པར་གསུངས་ལ། མ་
རིག་པ་ལྡོག་ལུགས་ཀྱང་རྟོག་པ་ཡུལ་ལ་ཕྱིར་འཕྲོ་བ་བཀག་ཙམ་གྱི་
སྟེང་ནས་མ་བཞག་པར་འཛིན་སྟངས་ཀྱི་ཡུལ་སུན་ཕྱུངས་པའི་སྒོ་ནས་
ཡིན་པ་ནི། རྣམ་འགྲེལ་ལས། འདི་ཡུལ་སུན་ཕྱུང་མེད་པར་ནི། །
དེ་སྤོང་བར་ནི་ནུས་མ་ཡིན། །ཞེས་དང་། བརྒྱ་བ་ལས། ཡུལ་ལ་
བདག་མེད་མཐོང་ན་ནི། །སྲིད་པའི་ས་བོན་འགག་པར་འགྱུར། །
ཞེས་དང་།འཇུག་པ་ལས།ཉོན་མོངས་སྐྱོན་རྣམས་མ་ལུས་འཇིག་ཚོགས་
ལ། ལྟ་ལས་བྱུང་བར་བློ་ཡིས་མཐོང་གྱུར་ཅིང་། །བདག་ནི་འདི་ཡི་
ཡུལ་དུ་རྟོགས་བྱས་ནས། །རྣལ་འབྱོར་བ་ཡིས་བདག་ནི་འགོག་པར་
བྱེད། །ཅེས་དང༌། སྟོང་ཉིད་བདུན་ཅུ་བ་ལས། ཡང་དག་མཐོང་
- 75-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཕྱིར་དངོས་སྟོང་པར། །ལེགས་ཤེས་མ་རིག་མི་འབྱུང་བ། ། དེ་ནི་མ་
རིག་འགག་པ་ཡིན། ། དེ་ཕྱིར་ཡན་ལག་བཅུ་གཉིས་འགག། ཅེས་
གསུངས་པ་ལྟར། བདག་འགོག་པའི་རིགས་པས་མ་རིག་པའི་་་་་
འཛིན་སྟངས་ཀྱི་ཡུལ་བཀག་སྟེ་མ་རིག་པའི་འཛིན་སྟངས་ཀྱི་ཡུལ་གྱི་
ལྡོག་ཕྱོགས་རང་བཞིན་མེད་པའམ་བདག་མེད་པར་རྟོགས་པའི་ཤེས་
རབ་བསྐྱེད་པའི་སྒོ་ནས་མ་རིག་པ་ལྡོག་དགོས་པ་ལ་འཕགས་ཡུལ་གྱི་
ཤིང་རྟ་ཆེན་པོ་རྣམས་བཞེད་པ་ཤིན་ཏུ་མཐུན་པས། བདེན་སྟོང་
རང་བཞིན་མེད་པའི་སྟོང་བ་ལས་ལྷག་པའི་སྟོང་ཉིད་ཟབ་མོ་ཞིག་
གཏན་ལ་འབེབ་རྒྱུ་ཡོད་པ་སྐད་ཟེར་ནས་རང་བཞིན་མེད་པའི་སྟོང་
བ་ནི་སྟོང་ཉིད་དམ་པ་མ་ཡིན་ཞེས་ཤིང་རྟ་ཆེན་པོ་དག་ལ་ཅོ་འདྲི་བའི་
ཚིག་བསམ་བཞིན་སྨྲ་བ་ནི། ངན་འགྲོའི་སྒོ་འབྱེད་པའི་ཆོས་སྤོང་གི་
ལས་ཡིན་ཏེ། རྗེ་ཐམས་ཅད་མཁྱེན་པ་ལ་རྗེ་བཙུན་འཇམ་པའི་
དབྱངས་ཀྱིས་བསྐུལ་ཞིང་རྗེ་ཉིད་ཀྱིས་ཤིན་ཏུ་བརྩེ་བའི་བསམ་པས་
བོད་ཀྱི་ལྟ་བའི་འཁྲུལ་སེལ་དུ་བརྩམས་པ་ལྷག་མཐོང་ཆེན་མོ་ལས།
མདོར་ན་རང་བཞིན་མེད་པའི་སྟོང་ཉིད་ནི་སྟོང་བ་ཉིད་དམ་པ་མ་
ཡིན་ནོ་ཞེས་སྨྲ་ཞིང་དེ་འགོག་ན་ཤེར་ཕྱིན་སྤུངས་པའི་ཆོས་སྤོང་གིས་
ངན་འགྲོར་འགྲོ་ལ། རང་བཞིན་མེད་པ་ལ་མོས་ནའང་རང་བཞིན་
མེད་ན་ཅི་ཞིག་ཡོད་སྙམ་ནས་ཆོས་ཐམས་ཅད་གཏན་ཡོད་པ་མ་ཡིན་
- 76 -



དངོས་གཞིའི་སྐབས་ཀྱི་འཁྲུལ་བ་དགག་པ།
པར་འདོད་ནའང་ཆད་ལྟའི་གཡང་དུ་ལྟུང་བར་འགྱུར་རོ། །དེ་ལྟར་
ཡང་། སྟོང་བ་ཉིད་ལ་ལྟ་ཉེས་ན། ། ཤེས་རབ་ཆུང་རྣམས་འཕུང་
བར་འགྱུར། ། ཞེས་པའི་འགྲེལ་བ་ཚིག་གསལ་ལས། རེ་ཞིག་གལ་
ཏེ་ཐམས་ཅད་སྟོང་བ་སྟེ་ཐམས་ཅད་ཡོད་པ་མ་ཡིན་ནོ་ཞེས་རྟོག་ནི།
དེའི་ཚེ་འདི་ལོག་པར་ལྟ་བར་འགྱུར་ཏེ། ཇི་སྐད་དུ། ཆོས་འདི་
ལོག་པར་བཟུང་གྱུར་ན། ། མི་མཁས་རྣམས་ནི་ཆུད་ཀྱང་འཛའ། །
འདི་ལྟར་མེད་པར་ལྟ་བ་ཡི། །མི་གཙང་དེར་ནི་བྱིང་བར་འགྱུར། །
ཞེས་བཤད་དོ། །ཅི་སྟེ་ཡང་ཐམས་ཅད་ལ་སྐུར་བ་འདེབས་པར་མི་
འདོད་ན་ནི་དེའི་ཚེ་ཇི་ལྟར་དངོས་པོ་འདི་དག་དམིགས་སུ་ཟིན་ཀྱང་
སྟོང་བ་ཉིད་དུ་འགྱུར་ཏེ། དེའི་ཕྱིར་རང་བཞིན་མེད་པའི་དོན་ནི་
སྟོང་བ་ཉིད་ཀྱི་དོན་མ་ཡིན་ནོ་ཞེས་འདི་ངེས་པར་སྟོང་བ་ཉིད་སྤོང་
བར་འགྱུར་ཏེ། དེ་ལྟར་སྤངས་ནས་ཆོས་ཀྱིས་འཕོང་བར་འགྱུར་
བའི་ལས་ཀྱིས་ངེས་པར་ངན་འགྲོར་འགྲོ་བར་འགྱུར་རོ། །ཇི་སྐད་དུ་
རིན་པོ་ཆེའི་ཕྲེང་བ་ལས། གཞན་ཡང་འདི་ནི་ལོག་བཟུང་ན། །
བླུན་པོ་མཁས་པའི་ང་རྒྱལ་ཅན། ། སྤོང་བས་མ་རུངས་བདག་ཉིད་
ཅན། ། མནར་མེད་པར་ནི་སྤྱིའུ་ཚུགས་འགྲོ། ཞེས་བཤད་དོ། །
ཞེས་འཕགས་པ་ཡབ་སྲས་ཀྱི་གཞུང་གི་ཤེས་བྱེད་དང་བཅས་ཏེ་གསལ་
བར་གསུངས་པའི་ཕྱིར། ཕྱིན་ཆད་ལན་གཅིག་ཙམ་ཆོས་ཀྱི་འབེལ་
- 77 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
གཏམ་བགྱིད་པའི་ཟླ་བོར་གྱུར་བ་སྐྱེས་སྤྲུལ་མཚན་གྱི་ཅོད་པན་འཛིན་
པ་གང་གིས་གྲུབ་མཐའི་ཁ་འཛིན་ཙམ་ལ་རེ་མི་བཅའ་བར་གཞན་དུ་
དྲང་དུ་མེད་པའི་རྗེ་བཙུན་བླ་མ་ཙོང་ཁ་བ་ཆེན་པོའི་ལེགས་གསུང་
གདམས་པའི་བཅུད་དུ་ཆེ་བ་འདི་ལྟ་བུ་ལ་ཡིད་ཆེས་པར་མཛོད་ཅིག་
དང་དལ་འབྱོར་ཐོབ་པ་དོན་ལྡན་དུ་འགྱུར་རོ། །
དམ་ཆོས་སྤངས་པའི་མི་བཟད་སྡིག་ལས་དེ། །
དེ་རིང་ནས་བཟུང་འགྱོད་སེམས་ཤུགས་དྲག་བཅས། །
བཅས་རང་ལྟུང་བ་གང་བྱུང་ཀུན་ལྷན་དུ། །
དུ་མའི་ཐབས་ཀྱིས་བཤགས་ལ་བརྩོན་པར་གྱིས། །
ཞེས་ པའང་གྲོགས་པོར་ཕན་པའི་ གདམས་ངག་བརྗོད་པའི་་
བར་སྐབས་ཀྱི་ཚིགས་སུ་བཅད་པའོ། ། །
ཡང་བདེན་མེད་ཆོས་ཅན། ཁྱོད་རྟོགས་ན་འཁྲུལ་སྣང་དང་
འཁྲུལ་འཛིན་མི་ལྡོག་པར་ཐལ། ཁྱོད་དོན་དམ་བདེན་པ་མ་ཡིན་
པའི་ཕྱིར། དེར་ཐལ། ཁྱོད་རྣམ་གྲངས་པའི་དོན་དམ་གང་ཞིག་
རྣམ་གྲངས་པའི་དོན་དམ་ཡིན་ན་དོན་དམ་བདེན་པ་མ་ཡིན་དགོས་
པའི་ཕྱིར། རྟགས་རྣམས་རེ་རེ་ནས་ ཁས། རྩ་བར་འདོད་ན།
ཁྱེད་ཅག་གི་གཞུང་ལས། བདེན་མེད་ཤེས་ན་འཁྲུལ་སྣང་འཁྲུལ་
འཛིན་ཞིག ཅེས་གསུངས་པ་མི་འཐད་པར་ཐལ་ལོ། །བདེན་མེད་
- 78 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཤེས་པས་འཁྲུལ་སྣང་འཁྲུལ་འཛིན་ལྡོག་ནུས་ན། བདེན་མེད་ལས་
ལྷག་པའི་དོན་དམ་བདེན་པ་གཏན་ལ་ཕབ་པ་ལ་དགོས་པ་ཅུང་ཟད་
ཀྱང་མེད་པར་ཐལ་ལོ། ། ཞེས་སོགས་རིགས་པའི་རོལ་རྩེད་མང་ན་
ཡང་རེ་ཞིག་ཆོག་པར་བྱ། ཡང་ཁྱེད་ཅག་གིས་དོན་དམ་བདེན་པ་
ལ། ཡེ་གྲོལ་དང་། ཆོས་ སྐུ་ དང༌། རང་བྱུང་གི་ཡེ་ ཤེས་ དང་།
འོད་ གསལ་ གྱི་ ཡེ་ ཤེས་ དང་། རིག་ པ་ བྱང་ཆུབ་ ཀྱི་ སེམས་ དང༌།
ཀ་དག་དང་། རང་བཞིན་ལྷུན་གྲུབ་དང་། ཁྲེགས་ཆོད་དང་།
རིག་པ་རང་གསལ་རྗེན་པ་དང་། རིག་པ་ཟང་ཐལ་དང༌། བདེ་
གཤེགས་སྙིང་བོ་དང་། ཆོས་ཀྱི་དབྱིངས་དང༌། བརྗོད་མེད་ཆེན་
པོ་དང༌། འོད་གསལ་དྲི་མེད་དང༌། དབུ་མའི་རང་བཞིན་དང༌།
སྟོང་ཉིད་ཆེན་པོ་དང༌། ཡོངས་གྲོལ་ཆེན་པོ་དང་། བདེན་པ་
དབྱེར་མེད་དང༌། ཆོས་ཟད་བློ་འདས་དང༌། ཤེས་རབ་ཀྱི་ཕ་རོལ་
ཏུ་ཕྱིན་པ་དང་། ཆོས་ཉིད་དེ་བཞིན་ཉིད་སོགས་མིང་གི་ཐ་སྙད་ཀྱི་
རྣམ་བཞག་མང་དུ་མཛད་དེ། དེ་ལྟ་བུའི་ཆོས་ཉིད་དེ་ནི་ཡོད་པ་
ཡང་མ་ཡིན། མེད་པ་ཡང་མ་ཡིན་ཟེར་བ་ནི་རང་ཉིད་གསོད་པའི་
མཚོན་ཆ་རང་གིས་བརྡར་བ་སྟེ། ཆོས་ཉིད་ཡོད་པ་མ་ཡིན་པར་.
སྨྲས་ན། རྒྱལ་བའི་བཀའ་དང་འགལ། དབུ་མའི་བསྟན་བཅོས་
རྩོད་མེད་དང་འགལ། རང་གི་ རྩ་ བའི་རྟེན་ ཁུངས་དང་འགལ།
- 79 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཁས་བླངས་སྔ་ཕྱི་ནང་འགལ་ བ་ སོགས་ གནོད་བྱེད་བརྒྱ་ ཕྲག་ ལྷན་
གཅིག་ ཏུ་འབབ་པའི་ཕྱིར། དང་པོ་གྲུབ་སྟེ། མདོ་ སྡེ་དཀོན་་་་
མཆོག་སྤྲིན་ལས། རིགས་ཀྱི་བུ། གལ་ཏེ་དོན་དམ་པ་ཡོད་པར་མ་
གྱུར་ན་ནི། ཚངས་པར་སྤྱོད་པ་དོན་མེད་པར་འགྱུར་ཞིང་། དེ་
བཞིན་གཤེགས་པ་བྱུང་བ་དོན་མེད་པར་འགྱུར་རོ། ། གང་གི་ཕྱིར་
དོན་དམ་པ་དེ་ཡོད་པ་དེའི་ཕྱིར་བྱང་ཆུབ་སེམས་དཔའ་རྣམས་ལ་
དོན་དམ་པ་ལ་མཁས་པ་ཞེས་བྱའོ། །ཞེས་ཆོས་ཉིད་དོན་དམ་པ་ཡོད་
པ་ ཤིན་ ཏུ་ གསལ་ བར་ གསུངས་ པའི་ ཕྱིར། གཉིས་ པ་ གྲུབ་ སྟེ།
འཇུག་འགྲེལ་ལས། ཁྱད་པར་དུ་མཛད་པ་རྣམ་པ་དེ་ལྟ་བུའི་རང་
བཞིན་ སློབ་ དཔོན་ གྱིས་ ཞལ་ གྱིས་ བཞེས་ པ་ ཞིག་ ཡོད་ དམ་ ཞེ་ ན།
གང་གི་དབང་དུ་མཛད་ནས་བཅོམ་ལྡན་འདས་ཀྱིས་དེ་ བཞིན་་་་་
གཤེགས་པ་རྣམས་བྱུང་ཡང་རུང་མ་བྱུང་ཡང་རུང་ཆོས་རྣམས་ཀྱི་ཆོས་
ཉིད་འདི་ནི་གནས་པ་ཉིད་དོ། །ཞེས་རྒྱས་པར་གསུངས་པ་ཆོས་ཉིད་
ཅེས་བྱ་བ་ནི་ཡོད་དོ། །ཆོས་ཉིད་ཅེས་བྱ་བ་འདི་ཡང་ཅི་ཞིག མིག་
ལ་སོགས་པ་འདི་དག་གི་རང་བཞིན་ནོ། །དེ་དག་གི་རང་བཞིན་ཡང་
གང་ ཞིག་ ཅེ་ ན། དེ་ དག་ གི་ བཅོས་ མ་ མ་ ཡིན་ པ་ ཉིད་ དང༌།
གཞན་ལ་ལྟོས་པ་མེད་པ་གང་ཡིན་པ་སྟེ། མ་རིག་པའི་རབ་རིབ་
དང་བྲལ་བའི་ཤེས་པས་རྟོགས་པར་བྱ་བའི་རང་གི་ངོ་བོའོ། །ཞེས་
- 80-



དངོས་གཞིའི་སྐབས་ཀྱི་འཁྲུལ་བ་དགག་པ།
གསུངས་པའི་ཕྱིར། གསུམ་པ་གྲུབ་སྟེ། ཀུན་མཁྱེན་ཀློང་རམས་
པ་ཚུལ་ཁྲིམས་བློ་གྲོས་ཀྱི་མན་ངག་མཛོད་ལས། རྟག་ཏུ་ཡོད་ཀྱང་
གསང་འདི་ཤེས་དཀའ་བས། །ཞེས་དང་། ཡིད་བཞིན་མཛོད་ལས།
ཡེ་ནས་ཡོད་པས་རང་བཞིན་ལྷུན་གྲུབ་ཅེས། ། ཞེས་དང་། ཆོས་
དབྱིངས་མཛོད་འགྲེལ་ལས། ལྷན་ཅིག་རང་ལ་ཡོད་ཀྱང་ཀུན་གྱི་
སྤྱོད་ཡུལ་མ་ཡིན་པ། རྟག་ཏུ་རྗེན་པར་ཤར་ཡང་ཀུན་གྱིས་མཐོང་
དུ་མེད་པ། མཐའ་གྲོལ་ཕྱོགས་རིས་ལས་འདས་པའི་དག་པ་ཆེན་པོ་
སྟེ། ཞེས་གསུངས་པའི་ཕྱིར། འདི་ལ་ཁྱེད་ཅག་གིས། རྟག་ཏུ་
ཡོད་ཀྱང་ཡོད་པ་མིན། ་ཡེ་ནས་ཡོད་ཀྱང་ཡོད་པ་མིན། རང་ལ་
ཡོད་ཀྱང་ཡོད་པ་མིན་ཞེས་ཀྱང་མི་ཟེར་བའི་ངེས་པའང་མི་སྣང་སྟེ།
ཧོན་ཐོར་རྒན་མོའི་ཆིག་ལབ་དང་འདྲ་བའི་ཁས་ལེན་གཏི་ཐུག་འདི་
འདྲ་ལ་ཁོ་བོ་ཅག་གིས་ཉི་ཟླ་མཁའ་ན་ཡོད་ཀྱང་ཡོད་པ་མིན། སྦལ་
བ་མཚོ་ནང་ན་ཡོད་ཀྱང་ཡོད་པ་མིན། ནམ་མཁའ་རྟག་ཏུ་ཡོད་
ཀྱང་ ཡོད་ པ་ མིན། འོག་ མིན་ སྟེང་ ན་ ཡོད་ ཀྱང་ ཡོད་ པ་ མིན།
དམྱལ་བ་འོག་ན་ཡོད་ཀྱང་ཡོད་པ་མིན། ཁ་མིག་ངོ་ན་ཡོད་ཀྱང་ཡོད་པ་
མིན། ལྕེ་ཁ་ནང་ན་ཡོད་ཀྱང་ཡོད་པ་མིན། ཨ་གནམ་སྤྲུལ་སྐུ་ཨ་
རི་ན་ཡོད་ཀྱང་ཡོད་པ་མིན། ཞེས་སོགས་བཟློག་སྟེ་སྨྲས་ན་ཡང་
ཁྱེད་ཅག་གིས་གནོད་བྱེད་བསྐལ་བའི་བར་དུ་འང་རྙེད་པར་མི་འགྱུར་
-
81-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བས། རིགས་པ་མི་ཤེས་པའི་སྨྱོན་པ་འདི་དག་དང་ཁོ་བོ་ཅག་ལྷན་
གཅིག་རྩོད་པར་མི་འདོད་དོ། །
དེའི་ཕྱིར་རྗེ་ཐམས་ཅད་མཁྱེན་པས་མེད་པ་དང་ཡོད་པ་མིན་
པ་ལ་ཚིག་གི་བརྗོད་ཚུལ་ཙམ་མ་གཏོགས་ཁྱད་པར་ཅུང་ཟད་ཀྱང་
མེད་པར་ཡང་ཡང་བཀའ་བསྩལ་བ་འདི་ཉིད་ཁྱེད་ཅག་གི་མཚང་ཐོག་
ཏུ་འཁེལ་བའི་གདམས་ངག་གི་མཆོག་ཏུ་གོ་ན་ཆོས་ཉིད་ལྟ་བའི་བློ་
གྲོས་ཀྱི་མིག་ལྡོངས་པར་མི་འགྱུར་རོ། །རྟགས་བཞི་བ་གྲུབ་སྟེ། བློ་
འདས་ཆོས་ཉིད་ཀྱི་གནས་ལུགས་གཞི་མ་གྲུབ་པ་དང་ཤེས་བྱ་ལ་མི་
སྲིད་པར་སྨྲ་མི་རིགས་པ་ཁྱོད་ཀྱིས་རྩོད་ཡིག་དེར་དངོས་སུ་བྲིས་་་་
འདུག་པའི་ཕྱིར། དོན་འདི་འདྲ་ལ་དགོངས་ནས། བདེན་་་་་་
གསུང་འདི་ན་བླུན་པོའི་སྒོམ་པ་ཕལ། ། མུ་སྟེགས་ཕྱོགས་སུ་བླུན་ལ་
རང་གི་བློ། །འཁུ་འཕྲིག་ཙམ་ཡང་མེད་པར་ངའི་འདི་ནི། །རྫོགས་
ཆེན་ཡིན་ཞེས་གསང་མཐོར་སྒྲོགས་པ་མང་། །ཞེས་གསུངས་པའང་
ལོག་བཤད་གཏམ་གྱི་བདག་པོར་གྱུར་བ་ཁྱོད་ལྟ་བུ་ལ་སྨྲས་པ་གོར་མ་
ཆག་གོ།
ཨ་ཏི་རྫོགས་ཆེན་མན་ངག་ལ་བརྟེན་ནས། །
ཨ་དོན་སྐྱེ་མེད་འཆད་པར་རློམ་ན་ཡང་། །
ཨ་ཕའི་ལུགས་སྲོལ་བསམ་བཞིན་བསྣུབས་པ་འདིས། །
- 82 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཨ་གནམ་སྤྲུལ་སྐུའི་དེ་ཉིད་གསལ་བར་བྱས། །
ཐར་འདོད་སྲོག་གི་ཀ་བ་སྐྱེལ་བྱེད་པའི། །
རྟག་ཆད་དུག་རླངས་འཐུལ་བའི་ལྕེ་གཉིས་པ། །
ལུང་རིགས་སྲེག་བྱེད་མེ་ཡི་ལས་སྦྱོར་གྱིས། །
ཐལ་བར་བརླགས་སོ་དཔྱོད་ལྡན་དགྱེས་པར་མཛོད། །
ཅེས་པའང་ཕས་རྒོལ་གཡུལ་ལས་རྒྱལ་བའི་བར་སྐབས་ཀྱི་
ཚིགས་སུ་བཅད་པའོ། །
དོན་དམ་ཆོས་ཀྱི་དབྱིངས་དེ་ཉིད་དེ་བཞིན་གཤེགས་པས་ཀྱང་
ཚིག་ཏུ་བརྗོད་པར་མ་ནུས་ཟེར། འོ་ན་ཏིང་ངེ་འཛིན་རྒྱལ་བོ་ལས།
སྟོང་བ་བདེ་བར་གཤེགས་པས་བཤད་པ་ལྟར། །ངེས་དོན་མདོ་ སྡེ་
དག་གི་བྱེ་བྲག་ཤེས། ། གང་ལས་ སེམས་ ཅན་གང་ཟག་སྐྱེས་་་་་
བསྟན། ། ཆོས་དེ་ ཐམས་ ཅད་དྲང་བའི་དོན་དུ་ཤེས། ། ཞེས་དང༌།
བློ་གྲོས་མི་ཟད་པའི་བསྟན་པ་ལས། མདོ་སྡེ་གང་དག་ཚིག་དང་ཡི་གེ་སྣ་
ཚོགས་བསྟན་པ་དེ་དག་ནི་དྲང་བའི་དོན་ཞེས་བྱའོ། མདོ་སྡེ་གང་
དག་ཟབ་མོ་བལྟར་དཀའ་བ་རྟོགས་པར་དཀའ་བ་བསྟན་པ་དེ་དག་
ནི་ངེས་པའི་དོན་ཞེས་བྱའོ། །ཞེས་དང་།དབུ་མ་སྣང་བ་ལས། དེ་ལྟ་
བས་ན་དོན་དམ་པ་བརྗོད་པ་ཁོ་ན་ངེས་པའི་དོན་ཡིན་ལ། ལྡོག་པ་
- 83-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ནི་དྲང་བའི་དོན་ཡིན་ནོ། ། ཞེས་བྱ་བར་ཁོང་དུ་ཆུད་པར་བྱའོ། །
ཞེས་སོགས་ཀྱི་ལུང་དུ་མས་དེ་བཞིན་གཤེགས་པས་དོན་དམ་པ་སྟོང་
བ་ཉིད་བརྗོད་པ་དང༌། སྟོང་ཉིད་བརྗོད་པ་དང་སྟོན་པའི་གསུང་རབ་
ངེས་དོན་གྱི་མདོ་དང་། ཀུན་རྫོབ་སྟོན་པའི་གསུང་རབ་དྲང་དོན་གྱི་
མདོར་གསུངས་པ་མི་འཐད་པར་ཐལ། སྟོང་ཉིད་ཚིག་གིས་བརྗོད་
མི་ནུས་པའི་ཕྱིར། རྒྱ་ཆེར་རོལ་བ་ལས། སུ་ལ་བསྟན་ཀྱང་གོ་བར་
མི་ནུས་པས། ། ཞེས་གསུངས་པ་མི་འཐད་པར་ཐལ། ། ཁྱོད་ལྟར་ན་
སྟོན་ཡང་མི་ནུས་པའི་ཕྱིར། རྩ་ཤེས་སུ། རྫོགས་པའི་སངས་རྒྱས་
སྨྲ་རྣམས་ཀྱི། །དམ་པ་ཞེས་གསུངས་པ་མི་རིགས་པར་ཐལ། སྟོང་
ཉིད་སྨྲར་མི་ནུས་པའི་ཕྱིར། འཇུག་འགྲེལ་ལས། དོན་དམ་་་
བདེན་པ་དེ་ནི་སྒྲས་བརྗོད་དུ་མེད་པའི་ཕྱིར་དང་། སྒྲ་དེའི་རྗེས་སུ་
འབྲང་བའི་ཤེས་པའི་ཡུལ་མ་ཡིན་པ་དེ་ཉིད་ཀྱི་ཕྱིར་དངོས་སུ་བསྟན་
པར་མི་ནུས་པས། ཞེས་ཚིག་གི་ཞིབ་ཆ་བཏོན་པ་དང་།། ནག་ཚོའི་
འགྱུར་ལས། མངོན་སུམ་དུ་བསྟན་པར་མི་ནུས། ཞེས་འབྱུང་བ་
ལ་ཚིག་ནུས་ཅི་ཡང་མེད་པར་ཐལ། དོན་དམ་བདེན་པ་ཤེས་བརྗོད་
ཀྱི་ཡུལ་མ་ཡིན་པའི་ཕྱིར། ཡང་འཇུག་འགྲེལ་ལས། ཇི་ལྟར་དབུ་
མའི་བསྟན་བཅོས་མ་གཏོགས་པར་བསྟན་བཅོས་གཞན་ལས་སྟོང་བ་
ཉིད་ཅེས་བྱ་བའི་ཆོས་འདི་ཕྱིན་ཅི་མ་ལོག་པར་མི་བརྗོད་པ་དེ་བཞིན་
- 84 -



དངོས་གཞིའི་སྐབས་ཀྱི་འཁྲུལ་བ་དགག་པ།
དུ། ཁོ་བོ་ཅག་གིས་འདིར་ལུགས་གང་ཞིག་བརྒལ་ལན་དང་བཅས་
པར་བསྙད་པའི་ལུགས་འདི་ནས་འབྱུང་བ་དེ་ཡང་སྟོང་བ་ཉིད་ཀྱི་
ཆོས་ལྟར་བསྟན་བཅོས་གཞན་ན་མེད་དོ་ཞེས་མཁས་པ་རྣམས་ཀྱིས་
ངེས་པར་མཛད་དུ་གསོལ་ལོ་ཞེས་བསྟན་བཅོས་གཞན་ལས་སྟོང་བ་
ཉིད་འདི་མི་བརྗོད་པ་དང་དབུ་མའི་བསྟན་བཅོས་ལས་ སྟོང་ཉིད་
བརྗོད་པ་གསལ་བར་གསུངས་པ་འདི་ཡང་རྗེས་ཤུལ་ཙམ་ཡང་མེད་
པར་གསུབ་དགོས་པར་ཐལ། ཁྱོད་ཀྱི་རྣམ་རྟོག་ངན་པའི་འཆར་སྒོ་
ལས་རིང་དུ་འདས་པའི་ཕྱིར། སྒྲ་གཅན་འཛིན་གྱིས་ཡུམ་ལ་བསྟོད་
པ་ལས། སྨྲ་བསམ་བརྗོད་མེད་ ཤེས་ རབ་ ཕ་རོལ་ཕྱིན། ། ཞེས་་་་
སོགས་གསུངས་པ་དང་མི་འགལ་ཏེ། དེ་ནི། དཔེར་ན་ལྕེ་ཤེས་
ཀྱིས་བུ་རམ་གྱི་རོ་མྱོང་བ་ཇི་ལྟ་བ་བཞིན་སྒྲས་བརྗོད་མི་ནུས་པ་བཞིན་
དུ་འཕགས་པའི་མཉམ་བཞག་ཟག་མེད་ཀྱིས་སྟོང་ཉིད་གཟིགས་པ་
འདྲ་བ་ཞིག་སྒྲས་བརྗོད་མི་ནུས་པའམ་རྟོག་པས་རྟོགས་མི་ནུས་པའི་
རྒྱུ་མཚན་དང་། ཡང་ན་ཟབ་མོའི་དོན་ཐོས་པ་དང་སེམས་པ་ཙམ་
གྱིས་རྟོགས་པར་རློམ་པ་དགག་པའི་ཕྱིར་དེ་རྣམས་འཕགས་པའི་སོ་སོ་
རང་གིས་རིག་པར་བྱ་བ་ཡིན་པས་གཞན་གྱིས་བསམ་གྱིས་མི་ཁྱབ་པ་
ལ་སོགས་པར་སྟོན་པ་དང་། ཡང་ཟབ་མོའི་དོན་དེ་ཉིད་བདེན་
པར་བཟུང་ནས་ཚུལ་བཞིན་མ་ཡིན་པར་སེམས་པ་དགག་པའི་ཕྱིར་
- 85-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
གསུང་རབ་ལས། བསམ་གྱིས་མི་ཁྱབ་པ་དང་བློ་ལས་འདས་པ་ལ་
སོགས་པར་གསུངས་ཀྱི་སོ་སོ་རྟོག་པའི་ཤེས་རབ་ཀྱི་ཡུལ་ཡིན་པ་དང་
དེས་ཚུལ་བཞིན་དུ་དཔྱོད་པ་འགོག་པ་ནི་གཏན་མིན་ཏེ། སྒོམ་རིམ་
ཐ་མ་ལས། དེ་ལྟར་གང་དང་གང་དུ་བསམ་གྱིས་མི་ཁྱབ་པ་ལ་་
སོགས་པའི་ཚིག་ཐོས་ན། དེ་དང་དེར་ཐོས་པ་དང་སེམས་པ་ཙམ་
ཁོ་ནས་དེ་ཁོ་ན་རྟོགས་པར་གང་དག་སེམས་པ་དེ་དག་གི་མངོན་པའི་
ང་རྒྱལ་དགག་པའི་ཕྱིར། ཆོས་རྣམས་སོ་སོ་རང་གིས་རིག་པར་བྱ་
བ་ཉིད་དུ་སྟོན་པར་བྱེད་དོ། །ཚུལ་བཞིན་མ་ཡིན་པའི་སེམས་པ་ཡང་
དག་པར་དགག་པར་བྱེད་པར་ཁོང་དུ་ཆུད་པར་བྱ་ཡི། ཡང་དག་
པར་སོ་སོར་རྟོག་པ་དགག་པ་ནི་མ་ཡིན་ནོ། །དེ་ལྟ་མ་ཡིན་ན་རིགས་
པ་དང་ལུང་ཤིན་ཏུ་མང་བོ་དང་འགལ་བར་འགྱུར་རོ། ། ཞེས་་་་་
གསུངས་ པས་ སོ། ། དེ་བཞིན་ གཤེགས་ པའི་ གསང་བའི་མདོ་ལས།
ཞི་བའི་བློ་གྲོས་གང་གི་ནུབ་མོ་དེ་བཞིན་གཤེགས་པས་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་
རྒྱས་པ་དང༌། གང་གི་ནུབ་མོ་ལེན་པ་མི་མངའ་བར་ཡོངས་སུ་མྱ་ངན་
ལས་འདའ་བར་འགྱུར་བ་དེའི་བར་དུ་དེ་བཞིན་གཤེགས་པས་ཐ་ན་
ཡིག་འབྲུ་གཅིག་ཀྱང་མ་གསུངས་སོ་ཞེས་གསུངས་པ་སྒྲ་ཇི་བཞིན་དུ་
ཁས་ ལེན་ རིགས་ པར་ ཐལ། སྟོང་ ཉིད་ སྟོན་ མི་ ནུས་ པའི་ ཕྱིར།
- 86 -



དངོས་གཞིའི་སྐབས་ཀྱི་འཁྲུལ་བ་དགག་པ།
དངོས་པོ་ཆོས་ཅན། ་ བརྗོད་བྱ་མ་ཡིན་པར་ཐལ། རྣམ་འགྲེལ་
ལས། དཀའ་དང་མི་ནུས་འབྲས་མེད་ཕྱིར། །རང་གི་མཚན་ཉིད་
བརྗོད་བྱ་མིན། །ཞེས་གསུངས་པའི་ཕྱིར། འདོད་ན། བརྗོད་བྱ་
ཡིན་པ་མེད་པར་ཐལ་ལོ། །འདོད་ན། རྗོད་བྱེད་ཀྱི་སྒྲ་མེད་པར་
ཐལ་ལོ། །ཞེན་པའི་བརྗོད་བྱ་ཡིན་ཀྱང་དངོས་ཀྱི་བརྗོད་བྱ་མ་ཡིན་
པའི་ཞིབ་ཆ་འབྱེད་མི་ཤེས་པ་ནི་ཁྱེད་ཉིད་ཚད་མའི་རིགས་ལམ་ལ་
རྒྱུས་མེད་པས་ཐུགས་ཁག་མེད་དོ། །རྩ་བ་ཤེས་རབ་ཀྱི་དགོས་སོགས་
ཆོས་བཞི་མེད་པར་ཐལ། དེའི་བརྗོད་བྱ་མེད་པའི་ཕྱིར། སྟོང་
ཉིད་དེའི་བརྗོད་བྱ་མ་ཡིན་པའི་ཕྱིར། རྩ་ཤེའི་ཆེད་དུ་བྱ་བའི་་་
གདུལ་བྱ་ཐལ་འགྱུར་བ་མེད་པར་ཐལ། དེས་སྟོང་ཉིད་མེད་དགག་
ཙམ་གཏན་ལ་ཕབ་པ་གང་ཞིག དེ་རང་རྒྱུད་པའི་ལུགས་ཙམ་ཡིན་
པའི་ཕྱིར། རང་འགྲེལ་རྟོག་གེ་འབར་བར། སྟོང་ཉིད་ཀྱི་ཁྱད་
ཆོས་བཤད་སྐབས། རྣམ་ཤེས་བྱ་མིན་ཞེས་བྱ་བ་ནི་ཤེས་བྱ་རྣམ་པ་
ལྔ་ལ་འཇུག་པའི་རྣམ་པར་ཤེས་པ་ལྔས་རྣམ་པར་ཤེས་པར་བྱ་བ་མ་
ཡིན་པའི་ཕྱིར། ཞེས་སྟོང་ཉིད་རྣམ་ཤེས་ལྔས་ཤེས་པར་བྱ་བ་མ་
ཡིན་པར་གསུངས་པ་དང་། མཛོད་འགྲེལ་གྱི་གནས་དགུ་བ་ལས།
ཤེས་བྱ་ནི་རྣམ་པ་ལྔ་སྟེ། འདས་པ་དང་། མ་འོངས་པ་དང་། ད་
ལྟར་བྱུང་བ་དང་། འདུས་མ་བྱས་པ་དང་། བརྗོད་པར་བྱ་བ་མིན་
- 87-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པའོ། །ཞེས་བརྗོད་མེད་ཀྱི་ཤེས་བྱ་ལ་སྟོང་ཉིད་བཞག་པ་མི་འགལ་
ཚུལ་དང༌། བརྗོད་མེད་ཀྱི་ཤེས་བྱ་ཁས་ལེན་རིགས་ཀྱང་བརྗོད་མེད་
ཀྱི་བདག་ཁས་ལེན་མི་རིགས་པའི་ཚུལ་སོགས་ལེགས་པར་ཤེས་ན་ནི་
གཞུང་ལུགས་ཆེན་མོའི་དཀའ་གནད་ལས་བརྩམས་ཏེ་དགག་བཞག་
གི་རོལ་རྩེད་ངོམ་པ་ལ་སྨྲ་བའི་ལྗགས་ཐུང་བར་མི་འགྱུར་རོ། །
འོ་ན་ཤེར་ཕྱིན་གྱི་མདོ་དང་འཕགས་ཡུལ་གྱི་དབུ་མའི་གཞུང་
ལུགས་ཆེན་མོ་རྣམས་སུ་སྟོང་ཉིད་ཤེས་བརྗོད་ཀྱི་ཡུལ་མ་ཡིན་པ་དང་།
རྟོག་གེའི་ཡུལ་མ་ཡིན་པ་སོགས་གསུངས་པའི་ལུང་དྲངས་པས་མི་ལང་
བ་ཡོད་དོ་ཞེ་ན། དེ་ནི་ཤིན་ཏུ་ཡང་བདེན་ཏེ། དེ་དག་གི་དོན་ནི་
རྗེ་བཙུན་བླ་མ་ཙོང་ཁ་བ་ཆེན་པོས། དབུ་མ་འཇུག་པའི་རྣམ་་་་
བཤད་དུ། ཇི་སྐད་དུ་དེ་ཁོ་ན་ཉིད་ཀྱི་དོན་གཞན་ལས་ཤེས་པར་བྱ་
བ་མིན་པར་གསུངས་པའི་འགྲེལ་བ་ཚིག་གསལ་ལས། ཇི་ལྟར་རབ་
རིབ་ཅན་དག་གིས་སྐྲ་ཤད་ལ་སོགས་པའི་ངོ་བོ་ཕྱིན་ཅི་ལོག་པ་མཐོང་
བ་ན། རབ་རིབ་མེད་པས་བསྟན་དུ་ཟིན་ཀྱང་རབ་རིབ་མེད་པ་
ལྟར་སྐྲ་ཤད་ལ་སོགས་པ་རང་གི་ངོ་བོ་མ་མཐོང་བའི་ཚུལ་གྱིས་རྟོགས་
པར་བྱ་བ་ཇི་ལྟར་གནས་པ་བཞིན་རྟོགས་པར་མི་ནུས་ཀྱི་ཞེས་རབ་
རིབ་ ཅན་ལ་ རབ་རིབ་མེད་པས་ སྐྲ་ཤད་མེད་དོ་ཞེས་བསྟན་ཀྱང་།
རབ་རིབ་མེད་པས་མཐོང་བ་འདྲ་བའི་སྐྲ་ཤད་མེད་པ་མི་རྟོགས་པར་
ཡ 88 -



དངོས་གཞིའི་སྐབས་ཀྱི་འཁྲུལ་བ་དགག་པ།
གསུངས་པས་ཉན་པ་པོས་དེ་ལྟར་མ་རྟོགས་ཀྱང་སྐྲ་ཤད་མེད་པ་མི་
རྟོགས་པ་མིན་ནོ། །དེ་དཔེར་བྱས་ནས་དེ་ཁོ་ན་ཉིད་བསྟན་པ་ན་མ་
རིག་པའི་རབ་རིབ་ཀྱིས་བསླད་པ་དང་བྲལ་བས་མཐོང་བ་འདྲ་བ་
ཞིག་མི་རྟོགས་ཀྱང་སྤྱིར་དེ་ཁོ་ན་ཉིད་མི་རྟོགས་པ་མིན་པར་བཞེད་
པས་ན། དོན་དམ་བདེན་པ་ནི་ཟབ་མོའི་དོན་ཅན་གྱི་ངེས་དོན་གྱི་
ལུང་དང་། དེ་ལྟར་ སྟོན་ པའི་ ངག་ གིས་བརྗོད་མི་ནུས་ པ་ དང་།
དེའི་རྗེས་སུ་འབྲང་བའི་བློས་ཀྱང་རྟོགས་མི་ནུས་པ་མིན་ཏེ། དེ་ཁོ་
ན་ཉིད་ཀྱི་དོན་ཤེས་བརྗོད་ཀྱི་ཡུལ་མིན་པར་གསུངས་པ་ཐམས་ཅད་
ལ་ཡང་དེ་བཞིན་དུ་ཤེས་པར་བྱའོ། །ཞེས་གནམ་ལ་ཉི་ཟླ་རྣམ་གཉིས་
དང༌། ས་ལ་གསལ་བ་རྣམ་གཉིས་ཞེས་ཡོངས་སུ་གྲགས་པའི་ནང་
ཚན། རྩ་ཤེའི་འགྲེལ་བ་རྒྱ་གར་མ་བརྒྱུད་ཀྱི་ཁྲོད་ན་ཉི་མ་ལྟར་་
མངོན་པར་འཕགས་པ། དཔལ་ལྡན་ཟླ་བའི་ཞབས་ཀྱིས་མཛད་
པའི་འགྲེལ་བ་ཚིག་གསལ་གྱི་ལུང་ཁུངས་སུ་དྲངས་ཏེ་ཤིན་ཏུ་གསལ་
བར་བཀྲལ་ཡོད་པ་འདིས་ནི་ཁྱེད་ཅག་གིས་བསྐལ་བརྒྱར་བསགས་
པའི་ལོག་རྟོག་གི་མུན་པ་དེ་སྐད་ཅིག་ལ་བཅོམ་པ་ཡིན་པས་ཡིད་
ཚིམས་པར་གྱིས་ཤིག། ཤེས་བྱའི་གནས་ལུགས་ཟབ་མོ་དེ་ཉིད་ཐམས་
ཅད་མཁྱེན་པའི་ཡེ་ཤེས་ཀྱིས་གཟིགས་པ་ཇི་ལྟ་བ་བཞིན་བཅོམ་ལྡན་
འདས་རང་ཉིད་ཀྱིས་ཀྱང་བརྗོད་མི་ནུས་པར་དགོངས་ནས་མདོ་ལས་
-
89 ཡབ་ལ་



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཀྱང་། བཅོམ་ལྡན་འདས་མངོན་པར་རྫོགས་པར་སངས་རྒྱས་ནས་
རིང་བོར་མ་ལོན་པར་འདི་སྙམ་དུ་དགོངས་ཏེ། ངས་ཆོས་ཟབ་མོ་
ཟབ་པར་སྣང་བ་བརྟག་པར་བྱ་བ་མ་ཡིན་ཞིང་རྟོག་གེའི་སྤྱོད་ཡུལ་མ་
ཡིན་པ་ཞིབ་མོ་མཁས་ཤིང་མཛངས་པས་རིག་པར་བྱ་བ་ཐུགས་སུ་
ཆུད་དེ། གལ་ཏེ་ངས་གཞན་དག་ལ་བསྟན་ན་གཞན་གྱིས་ངའི་དེ་
རྟོགས་པར་མི་འགྱུར་ཏེ་དེས་ང་ལ་གནོད་པར་འགྱུར་ཞིང་། ཞུམ་
པར་འགྱུར། ཐུགས་མི་སྤྲོ་བར་འགྱུར་བས་གང་བདག་ཉིད་གཅིག་
པུ་དགོན་པ་རབ་ ཏུ་དབེན་པར་མཐོང་བའི་ཆོས་ལ་བདེ་བ་ལ་རེག་
པར་གནས་པ་ཐོབ་པས་གནས་པར་བྱའོ། ། ཞེས་ སོགས་ རྒྱ་ཆེར་་་་་
གསུངས་པ་ཡིན་ནོ། །
གྲུབ་དབང་པདྨ་ཀ་རའི་ཐུགས་ཀྱི་བཅུད། །
སྔ་འགྱུར་རྫོགས་པ་ཆེན་པོའི་ཉམས་བཞེས་ལ། །
གཅིག་ཏུ་བརྩོན་པའི་མ་འདྲིས་མཛའ་བོ་དེར། །
བདག་གིས་སུན་འབྱིན་རིགས་པའི་སྐྱེས་འདི་སྤྲིངས། །
ངེས་དོན་མདོ་ལས་ངེས་དོན་བསྟན་པ་དང་། །
སྨྲ་བསམ་བརྗོད་མེད་གསུངས་པའི་མདོ་ཚིག་གཉིས། །
འགལ་མེད་འཆད་པའི་རྣམ་དཔྱོད་བྲལ་བ་འདིས། །
-_90 -



དངོས་གཞིའི་སྐབས་ཀྱི་འཁྲུལ་བ་དགག་པ།
བླུན་སྒོམ་མཁན་པོ་རྨོངས་པའི་འདམ་དུ་ཚུད། །
ཡོད་མེད་མཐའ་བྲལ་ཞེས་པའི་ཡོད་པ་དང་། །
ཆོས་ཉིད་ཡོད་པར་གསུངས་པའི་ཡོད་ཙམ་གཉིས། །
ཕྲ་མཛངས་རིགས་པས་དམིགས་མ་ཕྱེད་པ་འདིས། །
བླུན་སྒོམ་མཁན་པོ་རྨོངས་པའི་འདམ་དུ་ཚུད། །
གཞན་འདོད་བཀག་ཙམ་ཞེས་པའི་ཙམ་གྱི་སྒྲས། །
བསྒྲུབ་བྱ་མེད་དགག་བསྟན་པ་མ་དགོངས་པར། །
སྟོང་ཉིད་རིགས་པའི་བསྒྲུབ་བྱར་མི་རིགས་ཞེས། །
སྨྲ་བ་ཁྱོད་ནི་ཀླུ་སྒྲུབ་ལུགས་དང་འགལ། །
མདོ་དང་འཇུག་པར་མིག་རྣ་འཇིག་རྟེན་རྣམས། །
དོན་དམ་བདེན་ལ་ཚད་མིན་གསུངས་པ་དེས། །
ཚད་མ་ཙམ་ཡང་བཀག་པར་འདུག་མཐོང་ནས། །
བླུན་སྒོམ་མཁན་པོ་རྨོངས་པའི་འདམ་དུ་ཚུད། །
སོ་སྐྱེའི་སྐབས་སུ་དོན་དམ་དཔྱོད་བྱེད་ཀྱི། །
= 91



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཚད་མ་འཇོག་དང་ཆོས་ཉིད་སྒྲ་རྟོག་གི།
ཡུལ་མ་ཡིན་པ་དབུ་མའི་ལུགས་ཡིན་ཞེས། །
སྨྲ་བ་ཁྱོད་ནི་ཀླུ་སྒྲུབ་ལུགས་དང་འགལ། ། །
སྐྱེ་མེད་ཆོས་དང་ཆོས་ཅན་མྱུ་གུ་གཉིས། །
ཁྱད་མེད་ཀུན་རྫོབ་བདེན་པར་འདོད་པ་དང༌། །
སྟོང་ཉིད་རྟོགས་ན་དེ་ཉིད་མངོན་སུམ་དུ། །
རྟོགས་པར་འདོད་པ་ཀླུ་སྒྲུབ་ལུགས་དང་འགལ། །
མི་མཁས་དངོས་སྨྲ་དབུས་ལ་གནས་ཚུལ་ལྟར། །
མཁས་པ་དབུ་མ་གནས་པར་མི་བྱེད་ཅེས། །
གསུངས་པའི་མདོ་དོན་རིགས་པས་མ་ལྕིགས་པས། །
བླུན་སྒོམ་མཁན་པོ་རྨོངས་པའི་འདམ་དུ་ཚུད། །
སེམས་ཀྱི་སྒྲ་བཤད་ཙམ་དང་སེམས་ཅན་གྱི། །
སྒྲ་བཤད་ཙམ་ལ་འཁྲུལ་ནས་སངས་རྒྱས་སར། །
སེམས་དང་རྣམ་ཤེས་མཐའ་དག་མེད་དོ་ཞེས། །
སྨྲ་བ་ཁྱོད་ནི་ཀླུ་སྒྲུབ་ལུགས་དང་འགལ། །
92



དངོས་གཞིའི་སྐབས་ཀྱི་འཁྲུལ་བ་དགག་པ།
ཀུན་རྫོབ་སྣང་བ་ཐམས་ཅད་དགག་བྱ་དང་། །
འཁྲུལ་ངོར་ཡོད་པ་ཙམ་གྱིས་ཀུན་རྫོབ་ཏུ། །
ཡོད་པར་འདོད་པའི་རྣམ་རྟོག་ཕུགས་རྡུགས་འདིས། །
བླུན་སྒོམ་མཁན་པོ་རྨོངས་པའི་འདམ་དུ་ཚུད། །
ཐལ་རང་གཉིས་ཀྱི་དགག་བྱའི་དོན་དམ་ལ། །
ཕྲ་རགས་ཁྱད་པར་ཡོད་པ་མ་གོ་བར། །
དགག་བྱར་དོན་དམ་སྦྱོར་དང་མི་སྦྱོར་གྱིས། །
ཐལ་རང་ཁྱད་འབྱེད་ཀླུ་སྒྲུབ་ལུགས་དང་འགལ། །
ནག་པོ་མིན་སྒྲས་དཀར་བོར་མ་བརྗོད་ཀྱང་། །
ནག་པོ་མིན་ཙམ་བརྗོད་བཞིན་དགག་བྱའི་དངོས། །
བཀག་ཙམ་བསྒྲུབས་པ་ཐལ་འགྱུར་རིང་ལུགས་མཆོག།
གཞན་དུ་འཆད་ཁྱོད་ཀླུ་སྒྲུབ་ལུགས་དང་འགལ། །
སྣང་བ་ཐམས་ཅད་དགག་བྱར་འདོད་པ་དང་། །
འཕགས་པའི་སྤྲོས་བྲལ་མཉམ་བཞག་ཡེ་ཤེས་ཀྱིས། །
_93 ཡ



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སྣང་སྟོང་གཉིས་ཚོགས་མཐོང་བའི་འགལ་འདུ་འདིས། །
བླུན་སྒོམ་མཁན་པོ་ཀླུ་སྒྲུབ་ལུགས་དང་འགལ། །
ཅི་ཡང་མི་འཛིན་པ་ལ་ལོག་རྟོག་དང་། །
ལེགས་རྟོགས་གཉིས་སུ་ཕྱེ་སྟེ་ཧྭ་ཤང་གི །
འདོད་ལུགས་འགོག་པའི་སུན་འབྱིན་བགྱིས་པ་འདིས། །
རང་གཞུང་རྩོད་མེད་ཀློང་ཆེན་མཛོད་དང་འགལ། །
དབུ་མ་རྒྱན་དང་དབུ་མ་སྣང་བ་སོགས། །
རང་རྒྱུད་གཞུང་གི་ཚིག་ཙམ་ལ་འཁྲུལ་ནས། །
བདེན་མེད་སྟོང་ཉིད་དངོས་མིན་རྣམ་གྲངས་པར། །
འདོད་པ་ཐལ་རང་གཉིས་ཀའི་ལུགས་དང་འགལ། །
བསླུ་མེད་ཚུགས་ཐུབ་གྲུབ་པ་ཚད་གྲུབ་ཀྱི། །
དོན་དུ་བཤད་པའི་འཁྲུལ་བའི་གཞུང་ལུགས་ལ། །
ཚད་མར་འཛིན་པའི་རྟེན་ཁུངས་ནོར་བ་འདིས། །
བླུན་སྒོམ་མཁན་པོ་རྨོངས་པའི་འདམ་དུ་ཚུད། །
ལ་ 94 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཆོས་ཅན་རྟེན་འབྲེལ་བསླུ་མེད་འདོད་པ་དང༌། །
ཀུན་རྫོབ་ཚད་གྲུབ་འགོག་པའི་གྲུབ་མཐའ་གཉིས། །
འགལ་མེད་གཅིག་ཏུ་སྦྱོར་བའི་རང་བཟོ་འདིས། །
བླུན་སྒོམ་མཁན་པོ་ཀླུ་སྒྲུབ་ལུགས་དང་འགལ། །
རྒྱལ་བས་ཡོད་མེད་མཐའ་བྲལ་སྟོང་བ་ཉིད། །
རྣམ་དག་ལམ་གྱི་དམིགས་པ་མཐར་ཐུག་ཏུ། །
གསུངས་ཤིང་ཁྱོད་ཀྱིས་མཉམ་བཞག་ཡེ་ཤེས་ཀྱི། །
དམིགས་པ་མེད་པར་བཤད་པ་ཤིན་ཏུ་འགལ། །
ཀུན་གཞི་མི་འདོད་ཚུལ་དང་ཞིག་པ་ཉིད། །
དངོས་པོར་འདོད་པའི་ཐལ་འགྱུར་ཐུན་མིན་ལུགས། །
ལྟར་སྣང་རིགས་པས་ཡང་ཡང་འགོག་པ་འདིས། །
བླུན་སྒོམ་མཁན་པོ་ཀླུ་སྒྲུབ་ལུགས་དང་འགལ། །
དེ་ལྟར་རིགས་ལམ་མགར་བའི་འདུ་བྱེད་ཀྱིས། །
བསྒྲུབས་པའི་འགལ་འཁྲུལ་རྨོངས་པའི་རྒྱན་ཆ་འདི། །
ཁོ་བོའི་ལྷག་བསམ་མཚོན་པའི་ལེགས་སྐྱེས་སུ། །
95 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཕུལ་བས་གྲོགས་ཁྱོད་མི་དགྱེས་མེད་པར་མཛོད། །
ཅེས་ཀྱང་བྱའོ། །
ཡང་ངེས་པ་དོན་གྱི་བཤེས་གཉེན་ཆེན་པོ་ཁོ་བོའི་ཡབ་རྗེ་དམ་
པ་ སཾགྷའི་ཞབས་ཀྱིས། དབུ་མ་འཇུག་པའི། བདག་ལ་ཕྱོགས་
འདི་ནི། ཡོད་པ་མིན་པས་ཞེས་པའི་ལུང་འདི་དང་། ཚིག་གསལ་
ལས། ཕྱོགས་གཞན་ཁས་བླངས་པ་མེད་པའི་ཕྱིར་རོ། །ཞེས་སོགས་
ཀྱི་ལུང་འདི་དག་གིས། ཕྱོགས་འདི་མེད་ཅེས་དང་ཕྱོགས་གཞན་
མེད་ཅེས་ཕྱོགས་བྱེ་བྲག་པ་ཞིག་མེད་པར་བཤད་ཀྱི། ཕྱོགས་གཏན་
ནས་ མེད་པར་མ་བཤད་པ་དང་ཕྱོགས་བྱེ་བྲག་པ་ཞིག་མེད་པས་་་་
ཕྱོགས་གཏན་མེད་པར་འགྲོ་ན། མི་འདི་མེད་ཅེས་པ་དང་མི་མེད་ཅེས་
པ་ལ་ཁྱད་པར་མེད་པ་དང་། ཀ་བ་འདི་མེད་ཅེས་པ་དང་ཀ་བ་མེད་
ཅེས་པ་ལ་ཡང་ཁྱད་པར་མེད་ཟེར་དགོས་པས་འཇིག་རྟེན་དང་བསྟན་
བཅོས་ཀྱི་ཐ་སྙད་ཐམས་ཅད་དང་འགལ་བར་གསུངས་པ་ལ། ཁྱོད་
ཀྱིས་དེ་ནི་བྱིས་པའི་རྩོད་པ་དང་མཚུངས་པས་ལན་ཟབ་མོའི་ངལ་བ་
བྱེད་མི་དགོས་པར་འདུག་ཅེས་སྨྲ་བ་ནི། སྤྲེའུ་རྒན་རྣམས་ཀྱིས་མི་
བཟུང་ནས། །མཇུག་མ་མེད་ཅེས་བཞད་གད་བྱེད། །ཅེས་གསུངས་
པ་ལྟར། སྤྲེའུས་མི་ལ་འཕྱ་བའི་ངང་ཚུལ་ཁོ་ན་ཡིན་ཏེ། ཕྱོགས་
ཞེས་པ་དམ་བཅའ་དང་ཁས་བླངས་ཀྱི་དོན་ཡིན་ལ་དེ་ལ་རང་བཞིན་
-_96 -



དངོས་གཞིའི་སྐབས་ཀྱི་འཁྲུལ་བ་དགག་པ།
གྱིས་གྲུབ་པའི་ཕྱོགས་དང་རང་བཞིན་གྱིས་མ་གྲུབ་པའི་ཕྱོགས་གཉིས་
ཡོད་ཅིང་། ཐལ་འགྱུར་བ་ལ་རང་བཞིན་གྱིས་གྲུབ་པའི་ཕྱོགས་འདི་
མེད་ན་ཡང་རང་བཞིན་གྱིས་མ་གྲུབ་པའི་ཕྱོགས་ནི་ཡོད་པ་ཁོ་ན་ཡིན་
ཏེ། ཤཱ་རིའི་བུས་ཤེར་ཕྱིན་ལ་ཇི་ལྟར་བསླབ་པར་བྱ་བ་དྲིས་པའི་
ལན་དུ་སྤྱན་རས་གཟིགས་ཀྱིས་ཕུང་བོ་ལྔ་བོ་དེ་དག་རང་བཞིན་གྱིས་
སྟོང་བར་བལྟ་ཞིང་ཁས་ལེན་དགོས་པར་གསུངས་པའི་ཕྱིར་དང་།སུན་
འབྱིན་པས་སུན་དབྱུང་བྱ་མ་ཕྲད་སུན་ནི་འབྱིན་བྱེད་དམ། །འོན་ཏེ་
ཕྲད་ནས་ཡིན་ཞེས་སྨྲས་ཟིན་ཉེས་པ་འདི་གང་ལ། །ངེས་པར་ཕྱོགས་
ཡོད་དེ་ལ་འགྱུར་གྱི་བདག་ལ་ཕྱོགས་འདི་ནི། །ཡོད་པ་མིན་པས་ཐལ་
བར་འགྱུར་བ་འདི་ནི་སྲིད་མ་ཡིན། །ཞེས་པའི་ཐད་ཀྱི་རང་འགྲེལ་
ལས། ཁོ་བོ་ཅག་གི་ཕྱོགས་ལ་མཚུངས་པར་ཐལ་བར་མི་འགྱུར་ཏེ།
གང་གི་ཕྱིར་ཁོ་བོ་ཅག་གི་ཕྱོགས་ལ་ནི་སུན་འབྱིན་པས་སུན་དབྱུང་
བར་བྱ་བ་ཕྲད་ནས་ཀྱང་སུན་འབྱིན་པར་མི་བྱེད་པ་ཉིད་ལ། སུན་
འབྱིན་པས་སུན་དབྱུང་བར་བྱ་བ་མ་ཕྲད་པར་ཡང་སུན་འབྱིན་པར་
མི་བྱེད་དེ། སུན་དབྱུང་བ་དང་སུན་འབྱིན་པ་གཉིས་ཀ་རང་བཞིན་
གྱིས་མ་གྲུབ་པའི་ཕྱིར་རོ། །དེའི་ཕྱིར་ཕྲད་པ་དང་མ་ཕྲད་པའི་བསམ་
པ་མི་བྱེད་དོ། །ཞེས་ཕྲད་མ་ཕྲད་ལས་བརྩམས་ཏེ་རིགས་པས་བརྟག་
པ་བྱས་པའི་སྐྱོན་འདི་དག་རང་བཞིན་གྱིས་གྲུབ་པ་ཁས་ལེན་པའི་
-97-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དངོས་སྨྲ་བ་ལ་འཇུག་གི་ཁོ་བོ་ཅག་ཐལ་འགྱུར་བ་ལ་མི་འཇུག་པའི་རྒྱུ་
མཚན་དུ་རང་བཞིན་གྱིས་མ་གྲུབ་པ་བཀོད་འདུག་གམ། ཁས་ལེན་
མེད་པ་བཀོད་འདུག མིག་ཕྱེས་ལ་ལེགས་པར་ལྟོས་ཤིག ལུང་
འདིས་ནི་ཐལ་འགྱུར་བ་ལ་ཁས་ལེན་ཡོད་པ་ཤིན་ཏུ་གསལ་བར་བྱས་
ཡོད་དེ། དངོས་སྨྲ་བ་ཁྱོད་ཀྱིས་སུན་དབྱུང་བྱ་དང་སུན་འབྱིན་པ་
པོ་གཉིས་རང་བཞིན་གྱིས་གྲུབ་པ་དམ་བཅས་པའམ་ཁས་ལེན་པའམ་
འདོད་པའི་རྒྱུ་མཚན་གྱིས་ཁྱོད་ལ་སྐྱོན་དེ་དག་འཇུག་ལ། ཁོ་བོ་
ཅག་གིས་སུན་དབྱུང་བ་དང་སུན་འབྱིན་པ་གཉིས་ཀ་རང་བཞིན་གྱིས་
མ་གྲུབ་པར་དམ་བཅའ་བའམ་ཁས་ལེན་པའམ་འདོད་པའི་རྒྱུ་མཚན་
གྱིས་སྐྱོན་དེ་དག་མི་འཇུག་པར་སྨྲས་པའི་ཕྱིར་རོ། ། སུན་དབྱུང་བ་
དང་སུན་འབྱིན་པ་གཉིས་རང་བཞིན་གྱིས་མ་གྲུབ་པའི་ཕྱིར་རོ་ཞེས་
བཀོད་པའི་སྒྲུབ་བྱེད་འདི་ཐལ་འགྱུར་བས་ཁས་མི་ལེན་ན། སྐབས་
འདིའི་སྐྱོན་སྤོང་བགྱིད་མཁན་དེ་ཡང་ཐལ་འགྱུར་བ་ངོ་མ་ཞིག་མ་
ཡིན་པར་འགྱུར་ལ། དེ་ལྟ་ན་ཇོ་བོ་ཆེན་པོས། སྟོང་ཉིད་གང་གིས་
རྟོགས་ཤེ་ན། །དེ་བཞིན་གཤེགས་པས་ལུང་བསྟན་ཅིང་། །ཆོས་ཉིད་
བདེན་པ་གཟིགས་པ་ཡི། ། ཀླུ་སྒྲུབ་སློབ་མ་ཟླ་གྲགས་ཡིན། །དེ་ལས་
བརྒྱུད་པའི་མན་ངག་གིས། ། ཆོས་ཉིད་བདེན་པ་རྟོགས་པར་་་་་་་
འགྱུར། ། ཞེས་ གསུངས་པ་ལས་ལྡོག་སྟེ་ཟླ་བ་གྲགས་པ་ཡང་ ཐལ་་་
98 -



དངོས་གཞིའི་སྐབས་ཀྱི་འཁྲུལ་བ་དགག་པ།
འགྱུར་བ་ངོ་མ་ཞིག་མ་ཡིན་པར་ཁས་ལོངས་དང་། ཡོད་མིན་མེད་
མིན་གྱི་ལྟ་བ་ལ་ཕན་ཆེའོ། །རང་གིས་བཀོད་པའི་སྒྲུབ་བྱེད་རང་གིས་
ཁས་མི་ལེན་ན་ནི། ཡོད་མིན་མེད་མིན་གྱི་ལྟ་བ་དེ་ཉིད་རྒྱལ་བའི་
བཞེད་དགོངས་མཐར་ཐུག་དང་མགོན་པོ་ཀླུ་སྒྲུབ་ཀྱི་རང་ལུགས་མ་
ནོར་བ་ཡིན་པའི་སྒྲུབ་བྱེད་བོང་བུའི་ཁལ་དུ་ལོངས་པ་དེ་དག་ཀྱང་
ཆགས་སྡང་གིས་ཡིད་རབ་ཏུ་གཡོས་ཏེ་རྩོད་པ་ལྷུར་ལེན་གྱི་ཆེད་དུ་
བཀོད་པ་མ་གཏོགས་ངའི་རང་ལུགས་མིན་ཞེས་སྔོན་བྱས་ལ་ཤས་མི་
བཟོད་པའི་འགྱོད་སེམས་དང་བཅས་ཏེ་བཤགས་པ་གྱིས་དང་གྲོགས་
མཆོག་བདག་གིས་ཀྱང་ཁྱོད་ལ་འགྱོད་ཚངས་ཀྱི་དཔང་བོ་བགྱིད་པའི་
གཡར་དམ་བཅའ་འོ། །དེའི་ཕྱིར་ཐལ་འགྱུར་བ་ལ་ཕྱོགས་མེད་ཅེས་
པའང་རང་བཞིན་གྱིས་གྲུབ་པའི་ཕྱོགས་དང་རང་བཞིན་གྱིས་གྲུབ་པ་
ལས་བརྩམས་པའི་ཕྱོགས་ཐམས་ཅད་མེད་པ་ལ་བྱ་ཡི། སྤྱིར་ཕྱོགས་
མེད་པ་ལ་མི་བྱའོ། ། འདི་འདྲའི་ཕྱོགས་ མེད་ པའི་ རྒྱུ་མཚན་གྱིས།
བརྒྱ་བ་ལས། ཡོད་དང་མེད་དང་ཡོད་མེད་ཅེས། །གང་ལ་ཕྱོགས་
ནི་ཡོད་མིན་པ། །དེ་ལ་ཡུན་ནི་རིང་བོ་ནའང་། །ཀླན་ཀ་བརྗོད་པར་
ནུས་མ་ཡིན། །ཞེས་རང་བཞིན་གྱིས་གྲུབ་པའི་ཕྱོགས་ཡོད་པའི་་་་
དངོས་སྨྲ་བ་ལ་འཇུག་པའི་ཀླན་ཀ་རྣམས་ཐལ་འགྱུར་བ་ལ་མི་འཇུག་
པར་གསུངས་པ་ཡིན་ནོ། །རྒྱུ་མཚན་འདི་ངེས་ན། ཁྱོད་ཀྱིས་ཐལ་
-_99-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
འགྱུར་བ་མ་གཏོགས་པའི་རང་སྡེའི་གྲུབ་མཐའ་སྨྲ་བ་ཡོད་ཚད་ལའང་
རང་གི་ཞེ་འདོད་ཀྱི་ཁས་ལེན་བྱེ་བྲག་པ་རེ་མེད་པས་ཕྱོགས་སམ་དམ་
བཅའ་མེད་པར་གསུངས་པ་ཐལ་འགྱུར་བའི་ཐུན་མོང་མ་ཡིན་པའི་
ཁྱད་ཆོས་སུ་གསུངས་པ་དོན་ལ་མི་གནས་པར་འགྱུར་བའི་སྐྱོན་་་་
འཕངས་པ་དེ་ཡང་ སྐབས་ དོན་ལ་མ་ སྙོགས་ པའི་བྱིས་པའི་བརྡོལ་
གཏམ་ཡིན་པ་ཤེས་པར་འགྱུར་རོ། ། རྩོད་ཟློག་ལས། གལ་ཏེ་ངས་
དམ་བཅས་འགའ་ཡོད། ། དེས་ན་ང་ལ་སྐྱོན་དེ་ཡོད། །ང་ལ་དམ་
བཅའ་ མེད་ པས་ ན། ། ང་ ལ་ སྐྱོན་ མེད་ ཁོ་ ན་ ཡིན། ། ཞེས་ དང་།
རིགས་པ་དྲུག་ཅུ་བ་ལས། ཆེ་བའི་བདག་ཉིད་ཅན་དེ་དག། རྣམས་
ལ་ཕྱོགས་མེད་རྩོད་པ་མེད། །གང་རྣམས་ལ་ནི་ཕྱོགས་མེད་པ། །དེ་
ལ་གཞན་ཕྱོགས་ག་ལ་ཡོད། །ཅེས་དང་། བཞི་བརྒྱ་བ་དང་ཚིག་གསལ་
དང་དབུ་མ་འཇུག་པའི་ལུང་སྔར་དྲངས་པ་དེ་དག་ཀྱང་ཕྱོགས་བྱེ་
བྲག་པ་ཞིག་མེད་པའི་ཁུངས་སུ་འགྲོ་ཡི་ཕྱོགས་གཏན་མེད་པའི་ཁུངས་
སུ་མི་འགྲོ་ལ། དེ་བཞིན་དུ་རྩོད་ཟློག་ལས། ཐ་སྙད་ཁས་ནི་མ་
བླངས་ པར། ། ངེད་ ཅག་ འཆད་ པར་ མི་ བྱེད་ དོ། ། ཞེས་ དང་།
རིགས་པ་དྲུག་ཅུ་བ་ལས། དངོས་པོ་བྱུང་བ་ཞིག་པ་ལ། ཇི་ལྟར་
འགོག་པར་བཏགས་པ་ལྟར། །དེ་བཞིན་དམ་པ་རྣམས་ཀྱིས་ཀྱང༌། །
སྒྱུ་མ་བྱས་ལྟའི་འགོག་པ་བཞེད། །ཅེས་དང་། འཇིག་རྟེན་ལས་འདས་
100 -



དངོས་གཞིའི་སྐབས་ཀྱི་འཁྲུལ་བ་དགག་པ།
པར་བསྟོད་པ་ལས། །ཚོར་བྱ་མེད་པར་དེ་མེད་པས། ། ཚོར་བ་ཉིད་
ནི་བདག་མེད་པ། ། ཚོར་བ་དེ་ཡང་རང་བཞིན་གྱིས། ། ཡོད་པ་མིན་
པར་ཁྱོད་ཀྱིས་བཞེད། །ཅེས་དང་། འཇུག་འགྲེལ་ལས། མཁས་
པ་དག་གིས་ཕྱོགས་འདི་ནི་སྐྱོན་མེད་ཅིང་ཕན་ཡོན་དང་བཅས་པའོ་
སྙམ་དུ་བསམས་ཏེ་གདོན་མི་ཟ་བར་ཁས་བླངས་པར་བྱའོ། ། ཞེས་
སོགས་དམ་བཅའ་དང་ཁས་ལེན་ཡོད་པར་གསུངས་པའི་ལུང་དྲངས་
པས་མི་ལངས་པ་ཡོད་པ་འདི་དག་ཀྱང་ཕྱོགས་བྱེ་བྲག་པ་འགའ་རེ་
ཡོད་པའི་ཤེས་བྱེད་དུ་འགྲོ་བ་མ་གཏོགས་ཕྱོགས་ཡོད་མེད་རྩོད་པའི་
སྐབས་ཀྱི་ཕྱོགས་ཐམས་ཅད་ཐལ་འགྱུར་བས་རང་ལུགས་ལ་ཁས་ལེན་
པའི་ཤེས་བྱེད་དུ་མི་འགྲོ་བ་སོགས་ལེགས་པར་ཕྱེད་པ་གལ་ཆེའོ། །
ཡང་ཁྱོད་ཀྱི་རྩོད་ཡིག་དེར་རང་ཉིད་ལ་རིགས་ལམ་མ་ཆགས་
པའི་བརྡ་མཚོན་དུ་ཁྱབ་སྐོར་ཤིན་ཏུ་རྡུགས་པ་ཞིག་བྲིས་ཡོད་པ་དེ་
ཚེགས་ལ་མ་བལྟས་པར་འདྲེན་ན་འདི་ལྟར། ཁྱེད་ཅག་གིས་ཐ་སྙད་
དུ་ཡོད་པས་ཡོད་གོ་ཆོད་པ་དང་དོན་དམ་དུ་མེད་པས་མེད་གོ་མི་ཆོད
ཁྱེད་ཅག་གིས་དོན་དམ་དུ་ཡོད་པས་ཡོད་གོ་ཆོད་པ་དང་ཀུན་རྫོབ་ཏུ་མེད་པས་མེད་གོ་མི་
ཆོད་ཅེས་བྲིས་འདུག་ཀྱང་ཡིག་ནོར་དུ་གསལ )པའི་ལྟ་བ་འགལ་འདུ་ཅན་དེ་
རིགས་པ་གཏིང་ཟབ་པའི་སྒོ་ནས་སྐྱོན་ཅན་དུ་བསྒྲུབ་པའི་ངལ་བ་
བྱེད་ མི་ དགོས་ པར། དེ་ ཆོས་ ཅན། མེད་ པ་ ཡིན་ པར་ ཐལ།
- 101 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དོན་དམ་དུ་མེད་པ་ཡིན་པའི་ཕྱིར། ཁྱབ་སྟེ། ཀུན་རྫོབ་ཏུ་ཡོད་ན་
ཡོད་གོ་ཆོད་པའི་ཕྱིར། འདོད་ན། ལས་རྒྱུ་འབྲས་ལ་སོགས་པའི་
རྟེན་འབྱུང་གི་ཆོས་ཐམས་ཅད་གཏན་མེད་དུ་འདོད་དགོས་པར་ཐལ།
མེད་པ་ཡིན་པའི་ཕྱིར། འདོད་ན། ཁྱོད་རང་དྲང་སྲོང་འཇིག་
རྟེན་མིག་གི་རྗེས་འཇུག་རྣམ་དག་དུ་ཐལ་ལོ། །ཞེས་རྟགས་གསལ་གྱི་
ཚིག་འཕྲུལ་ཁ་ཤས་ཀྱིས་ཁྱེད་ཅག་གི་མགོ་ལ་བསྐལ་བའི་ཡུན་དུ་་་
འཁོར་གསུམ་ཅི་དགར་བསྐོར་ནུས་འདུག་ཅེས་བྲིས་ཡོད་པ་འདི་ལ་
རྩོད་པའི་དཔང་བོ་རྣམས་ཀྱིས་ལེགས་པར་གཟིགས་ཤིག སྤྲུལ་སྐུ་
འདི་སྙིང་རེ་རྗེ། འདི་གྲལ་གོང་དུ་སྟོབ་མཁན་གྱི་སློབ་མ་དག་དེ་
བས་ཀྱང་སྙིང་རེ་རྗེ། བསྡུས་གྲྭ་གསར་བུ་བ་ཞིག་གི་རིགས་ལམ་ཡང་
ཆགས་མེད་པའི་ཕྱོགས་སྔ་འདི་འདྲ་ཞིག་ལ་ལན་འདེབས་དགོས་པ་
འདི་ཚེགས་རེ་ཆེ། བདག་ནི་ཞེ་སྐྱོ། ཡིན་ན་ཡང་། མ་བརྩམས་པ་
ནི་མཆོག་ཡིན་གྱི། །བརྩམས་ནས་ཟློག་པར་མི་བྱའོ། ། གསུངས་པ་
ལྟར་ དམ་ བཅའ་ སྐེད་ ནས་ འདོར་ བ་ མི་ རིགས་ པས་ འདི་ ལྟར།
རྨོངས་རྒན་སྤྲུལ་བའི་གཟུགས་བརྙན་ཁྱོད་ལ་རྩོད་པའི་ཁ་སྟབས་འདི་
འདྲ་ལས་མེད་ན་ཁ་རོག་གེར་བསྡད་ན་ཆོག་པ་ལ་ཞེས་མཛུབ་མོ་་
དཔྲལ་བར་བཙུགས་ཏེ་གཤེ་གཤེ་ཚ་དྲག་དང་བཅས། རྒྱ་གར་དུ་
ཡོད་པས་ཡོད་གོ་ཆོད་པ་དང་བོད་ཡུལ་དུ་མེད་པས་མེད་གོ་མི་ཆོད་
- 102 --



དངོས་གཞིའི་སྐབས་ཀྱི་འཁྱལ་བ་དགག་པ།
པར་ཁས་ལེན་པ་འདི་ཁས་ལེན་འགལ་འདུ་ཅན་ཞིག་ཡིན་པར་ཐལ།
འདོད་པའི་ཕྱིར། རྒྱ་གར་རྡོ་རྗེ་གདན་ཆོས་ཅན། མེད་པར་ཐལ།
བོད་ཡུལ་དུ་མེད་པའི་ཕྱིར། ཁྱབ་སྟེ། རྒྱ་གར་དུ་ཡོད་པས་ཡོད་གོ་
ཆོད་པའི་ཕྱིར། འདོད་ན། དེ་ཆོས་ཅན། , གཏན་མེད་དུ་ཐལ།
མེད་པ་ཡིན་པའི་ཕྱིར། འདོད་ན། རྡོ་རྗེ་གདན་བྱང་ཆུབ་ཆེན་
པོའི་སྐུ་དང་བཅས་ཏེ་ཁྱེད་ཅག་གིས་འདོད་པའི་ཆོས་ཟད་བློ་འདས་
བརྗོད་བྲལ་དབུ་མ་ཆེན་པོ་རང་བྱུང་ཡེ་ཤེས་ཀུན་ཏུ་བཟང་བོའི་ཀློང་
དུ་ཐིམ་ཚར་བར་ཐལ་ལོ། །ཞེས་པའི་མགོ་མཚུངས་རིགས་པའི་སུན་
འབྱིན་གནམ་ལྕགས་མི་བཟད་པའི་འཁོར་ལོ་འདི་དེད་དཔོན་མཛའ་
བོའི་བུ་མོ་ལྟར་རིགས་མཐུན་སེམས་ཅན་ལ་དམིགས་པའི་སྙིང་རྗེ་ཆེན་
པོ་ཞིག་མ་སྐྱེས་ཕྱིན་དམྱལ་བ་ཉི་ཚེ་བའི་མགོ་ལ་ལྕགས་ཀྱི་འཁོར་ལོ་མེ་
འབར་བ་འཁོར་བ་བཞིན་དུ་ཁྱོད་ཀྱི་མགོ་ལ་བསྐལ་བའི་ཡུན་དུ་་་
འཁོར་དགོས་པའི་ལས་ངན་རང་གིས་བྱས་པའོ། ། རྩོད་གྲྭར་མ་་་་་
འགྲིམས་ཤིང་རིགས་པ་མི་ཤེས་པ་དག་ལ་ཅི་ཆ་ཡང༌། རིགས་ལམ་
འགྲོ་བ་ཞིག་ཡིན་ཚེ་ཚུལ་འདི་ལ་བཞད་གད་ཐག་གེ་བ་ཞིག་མི་འཆོར་
བའི་རང་དབང་ག་ན་ཡོད། ཁྱོད་ཀྱིས་ལན་བཏབ་ཚད་འདི་འདྲ་ཤ་
སྟག་ཏུ་འདུག་པས་ལྕི་ཡང་གི་ཚད་འཇལ་དུ། གཙོ་བོའི་དོན་ལ་མི་
བསླུའི་ཕྱིར། །གཞན་ལའང་རྗེས་སུ་དཔག་པ་ཡིན། །ཞེས་པ་འདོན་
- 103-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པ་བསྒྱུར་ཏེ། ཕལ་པའི་དོན་ལའང་བསླུ་བའི་ཕྱིར། ། གཞན་ལ་
རྗེས་སུ་དཔག་པ་ཡིན། །ཞེས་ཀྱང་སྨྲའོ། །འོད་སྲུངས་ཡོད་ཅེས་བྱ་བ་
འདི་ནི་མཐའ་གཅིག་གོ། མེད་ཅེས་བྱ་བ་འདི་ནི་མཐའ་གཉིས་པའོ། །
ཞེས་པའི་ལུང་གི་ཚིག་ཙམ་ལ་བརྟེན་ནས་ཡོད་ ཅེས་འདོད་ན་ཡོད་
མཐར་ལྷུང་བར་སྨྲ་བ་ནི་ཤིན་ཏུ་མ་བརྟགས་པ་ཡིན་ཏེ། གང་ལ་
སྟོང་བ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །ཞེས་པའི་
ཐད་ཀྱི་འགྲེལ་བ་ཚིག་གསལ་ལས། གང་ལ་རང་བཞིན་གྱིས་སྟོང་
བའི་སྟོང་ཉིད་རུང་བ་དེ་ལ་རྟེན་འབྲེལ་རུང་བ་དང་། རྟེན་ཅིང་
འབྲེལ་བར་འབྱུང་བ་ཉིད་སྡུག་བསྔལ་དུ་འགྱུར་གྱི་རྟེན་ཅིང་འབྲེལ་
བར་མི་འབྱུང་བ་ནི་སྡུག་བསྔལ་དུ་མི་འགྱུར་བས་རྟེན་འབྲེལ་རུང་བ་
དེ་ལ་སྡུག་བསྔལ་རུང་བ་དང་། སྡུག་བསྔལ་ཡོད་ན་ནི་སྡུག་བསྔལ་
སྐྱེད་བྱེད་ཀྱི་ཀུན་འབྱུང་དང་། སྡུག་བསྔལ་སྤངས་པའི་འགོག་པ་
དང༌། སྡུག་བསྔལ་འགོག་པར་འགྲོ་བའི་ལམ་རུང་ལ། བདེན་
བཞི་ཡོད་ན་སྡུག་བསྔལ་ཤེས་པར་བྱ་བ་དང་ཀུན་འབྱུང་སྤང་བར་བྱ་
བ་སོགས་བཞི་རུང་ལ། དེ་བཞི་ཡོད་ན་རྒྱུན་ཞུགས་ཀྱི་འབྲས་བུ་
སོགས་འབྲས་བུ་རྣམས་དང་། རྒྱུན་ཞུགས་འབྲས་གནས་སོགས་་
འབྲས་གནས་རྣམས་རུང་བ་དང་། འབྲས་གནས་དང་ཞུགས་པ་
ཡོད་ན་དགེ་འདུན་རུང་བ་དང༌། བདེན་པ་རྣམས་ཡོད་ན་དམ་
– 104 -



དངོས་གཞིའི་སྐབས་ཀྱི་འཁྲུལ་བ་དགག་པ།
པའི་ཆོས་རུང་བ་དང་། དགེ་འདུན་དང་ཆོས་ཡོད་ན་སངས་རྒྱས་
རུང་བས་དཀོན་མཆོག་གསུམ་ཡང་རུང་ལ། དེ་ལྟར་ན་འཇིག་རྟེན་
ལས་འདས་མ་འདས་ཀྱི་དངོས་པོ་ཐམས་ཅད་དང་ཆོས་དང་ཆོས་མ་
ཡིན་པ་དང་དེའི་འབྲས་བུ་དང་།་འཇིག་རྟེན་པའི་ ཐ་སྙད་དག་
ཀྱང་རུང་བར་འགྱུར་བར་གསུངས་ཤིང་རུང་ལུགས་ཐམས་ཅད་ནི་
ཡོད་པ་ལ་བཤད་ཅིང་། དེ་ཡང་དབུ་མ་བའི་ལུགས་ལ་ཡིན་པར་
གསུངས་པས་ཡོད་ཅེས་འདོད་ན་ཡོད་མཐར་ལྷུང་བ་དང༌། བདེན་
བཞི་དང་དཀོན་མཆོག་གསུམ་གྱི་རྣམ་བཞག་སོགས་རྣམ་བཞག་་་་
ཐམས་ཅད་དབུ་མ་བའི་རང་ལུགས་ལ་འཇོག་མི་ནུས་པར་གཞན་ངོ་
ཁོ་ན་ལ་སྐྱེལ་བ་དེ་ལ་ནི་དབུ་མ་བའི་དྲི་ཙམ་ཡང་མི་བྲོའོ། །ཡང་འོད་
སྲུངས་ཀྱིས་ཞུས་པ་ལས། འོད་སྲུངས་ བདག་ ཅེས་བྱ་བ་འདི་ནི་
མཐའ་གཅིག་གོ། བདག་མེད་ཅེས་བྱ་བ་འདི་ནི་མཐའ་གཉིས་པའོ། །
ཞེས་གསུངས་པའི་མཐའ་གཉིས་ལའང་ཐ་སྙད་དུ་ཡོད་པའི་བདག་
དང་བདག་མེད་གཉིས་ཙམ་མི་འཇོག་པར་བདག་ཡང་དག་པར་ཡོད་
པ་དང་བདག་མེད་ཡང་དག་པར་ཡོད་པ་གཉིས་འཇོག་དགོས་པ་ནི།
རིན་ཆེན་ཕྲེང་བ་ལས། དེ་ལྟར་བདག་དང་བདག་མེད་པ། །ཡང་
དག་ཇི་བཞིན་དམིགས་སུ་མེད་། །བདག་དང་བདག་མེད་ལྟ་བ་ནི། །
དེ་ཕྱིར་ཐུབ་པ་ཆེན་པོས་བཟློག།ཅེས་བདག་དང་བདག་མེད་ཡང་དག་
- 105 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པར་མེད་པ་དེའི་ཕྱིར། བདག་དང་བདག་མེད་ཡང་དག་པར་ཡོད་
པར་ ལྟ་ བ་ ནི་ ཐུབ་ པ་ ཆེན་ པོས་ བཟློག་ པར་ གསུངས་ པའི་ ཕྱིར།
འདིའི་ཡང་དག་པར་ཞེས་པ་ནི་དོན་དམ་པར་ཞེས་པའི་དོན་ཡིན་པ་
ནི་ཤེས་རབ་སྒྲོན་མ་ལས། ཡང་དག་པར་ཞེས་བྱ་བ་ནི་དོན་དམ་
པར་ཞེས་བྱ་བའི་ཐ་ཚིག་གོ། ཞེས་གསུངས་པ་ལྟར་རོ། །དེས་ན་ཡོད་
ཅེས་བྱ་བ་མཐའ་ཡིན་པར་གསུངས་པ་ཡང་ཡོད་པ་ཙམ་ལ་མི་བྱ་བར་
ཡང་དག་པར་རམ་རང་བཞིན་གྱིས་ཡོད་པ་ལ་བྱེད་དགོས་པ་ནི་ཀླུ་
སྒྲུབ་ཡབ་སྲས་ཀྱི་གཞུང་དུ་མ་ན་ཤིན་ཏུ་གསལ་བས་རང་གི་ཞེ་འདོད་
དང་མི་འགྲིག་པ་ཙམ་རྒྱུ་མཚན་དུ་བྱས་ཏེ་དབུ་མ་ཆེན་པོའི་ལུགས་
བཟང་ལ་ངན་རྟོག་སྙིགས་མའི་དྲི་མ་མ་བསྒོ་ཞིག ཚུལ་དེ་དག་དང་
མཐུན་པར་བརྒྱ་བའི་འགྲེལ་བ་ལས་ཀྱང་། གལ་ཏེ་མིག་ལ་སོགས་
པ་རྣམས་མི་སྲིད་ན་དེའི་ཕྱིར་ཇི་ལྟར་མིག་ལ་སོགས་པའི་དབང་བོ་
འདི་རྣམས་ལས་ཀྱི་རྣམ་པར་སྨིན་པའི་ངོ་བོར་རྣམ་པར་བཞག་ཅེ་ན།
ཅི་ཁོ་བོ་ཅག་གིས་ལས་ཀྱི་རྣམ་པར་སྨིན་པའི་ངོ་བོ་ཉིད་བཀག་གམ།
གལ་ཏེ་མིག་ལ་སོགས་པ་རྣམས་འགོག་པ་སྒྲུབ་པས་དེ་ཇི་ལྟར་མ་་
བཀག་ཅེ་ན། ཁོ་བོ་ཅག་གི་རྣམ་པར་དཔྱོད་པ་ནི་རང་བཞིན་་་
འཚོལ་བ་ལྷུར་བྱེད་པ་ཉིད་ཀྱི་ཕྱིར་རོ། །ཁོ་བོ་ཅག་ནི་འདིར་དངོས་པོ་
རྣམས་རང་གི་ངོ་བོས་གྲུབ་པ་འགོག་གི་མིག་ལ་སོགས་པ་བྱས་ཤིང་
- 106-



དངོས་གཞིའི་སྐབས་ཀྱི་འཁྲུལ་བ་དགག་པ།
རྟེན་ཅིང་འབྲེལ་བར་འབྱུང་བ་ལས་ཀྱི་རྣམ་པར་སྨིན་པ་ཉིད་ནི་མི་
འགོག་གོ། དེའི་ཕྱིར་དེ་ཡོད་པས་གང་ཞིག་རྣམ་པར་སྨིན་པ་ཉིད་དུ་
བསྙད་པ་མིག་ལ་ སོགས་ པ་ཡོད་པ་ཉིད་དོ། ། ཞེས་ གསུངས་ཤིང་།
དེ་ནི་དོན་སྨྲ་བས་རང་བཞིན་གྱིས་མེད་ན་མེད་དགོས་པར་བསམས་
ནས་མིག་ལ་སོགས་པ་མི་སྲིད་ན་དབང་བོ་དེ་དག་ལས་ཀྱི་རྣམ་སྨིན་གྱི་
འབྲས་བུར་ཇི་ལྟར་བཞག་ཅེས་དབུ་མ་བ་ལ་འགལ་སྒྲིགས་ཀྱི་རྩོད་པ་
བཀོད། དེ་ལ་དབུ་མ་བས་ཅི་ཁོ་བོ་ཅག་གིས་ལས་ཀྱི་རྣམ་པར་སྨིན་
པའི་ངོ་བོ་ཉིད་བཀག་གམ་ཞེས་ལས་ལ་བརྟེན་ནས་བྱུང་བའི་རྟེན་
འབྱུང་གི་མིག་སོགས་དབང་བོ་རྣམས་མ་བཀག་ཅེས་སྨྲས། དེ་ལ་
དོན་སྨྲ་བས་ཁྱོད་ཀྱི་མིག་ལ་སོགས་པ་རྣམས་བཀག་པས་དེ་དག་ལས་
ཀྱི་རྣམ་སྨིན་གྱི་འབྲས་བུ་ཡིན་པ་ཇི་ལྟར་མ་བཀག་ཅེས་སྨྲས། དེ་ལ་
དབུ་མ་བས། ཁོ་བོ་ཅག་གི་རྣམ་པར་དཔྱོད་པ་ནི་རང་བཞིན་་་་
འཚོལ་བ་ལྷུར་བྱེད་པ་ཉིད་ཀྱི་ཕྱིར་རོ་ཞེས་ཁོ་བོ་ཅག་གི་རིགས་པས་
རྣམ་པར་དཔྱོད་པ་ནི་མིག་སོགས་ལ་རང་གི་ངོ་བོས་གྲུབ་པའི་རང་
བཞིན་ཡོད་མེད་འཚོལ་བ་ཡིན་གྱི་ཡོད་མེད་ཙམ་འཚོལ་བ་མིན་པས་
དཔྱད་ནས་མ་རྙེད་པ་ན་རང་བཞིན་ཡོད་པ་ཁེགས་ཀྱི་མིག་ལ་སོགས་
པ་ཡོད་པ་ཙམ་ཁེགས་པ་མིན་པ་བསྟན། ཁོ་བོ་ཅག་ནི་འདིར་་་་
དངོས་པོ་རྣམས་རང་གི་ངོ་བོས་གྲུབ་པ་འགོག་གི་ཞེས་སོགས་ཀྱིས་
- 107 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
གོང་གི་ཚུལ་དེ་ཉིད་གསལ་བར་བྱས་ཏེ། མིག་སོགས་རང་གི་ངོ་
བོས་ཡོད་པ་འགོག་པ་ལས་མིག་ལ་སོགས་པ་རྒྱུ་རྐྱེན་གྱིས་བྱས་ཤིང་
རྟེན་འབྱུང་ཡིན་པ་མི་འགོག་པ་དང་། དེའི་ཕྱིར་དེ་ཡོད་པས་གང་
ཞིག་རྣམ་པར་སྨིན་པ་ཉིད་དུ་བསྙད་པ་མིག་ལ་སོགས་པ་ཡོད་པ་ཉིད་
དོ་ཞེས་རྟེན་འབྱུང་གི་མིག་ལ་སོགས་པ་མི་འགོག་པ་དེའི་ཕྱིར་རྟེན་
འབྱུང་གི་མིག་ལ་སོགས་པ་ཡོད་ལ། དེ་ཡོད་པའི་རྒྱུ་མཚན་གྱིས་
ལས་ཀྱི་རྣམ་སྨིན་དུ་བཤད་པའི་མིག་སོགས་དབང་བོ་རྣམས་ཡོད་པ་
ཉིད་དུ་བསྟན་ཏེ་འགོག་རྒྱུ་གང་ཡིན་པ་དང་། མི་འགོག་རྒྱུ་གང་
ཡིན་ པའི་ ས་མཚམས་ཤིན་ཏུ་གསལ་བར་གསུངས་སོ། ། འདི་དག་
གིས་ནི་རྟེན་འབྱུང་གི་མིག་སོགས་མི་འགོག་པའི་རྒྱུ་མཚན་གྱིས་རྟེན་
འབྱུང་གི་མིག་སོགས་ཡོད་པ་དང་། རྟེན་འབྱུང་གི་མིག་སོགས་ཡོད་
པའི་རྒྱུ་མཚན་གྱིས་མིག་སོགས་ཡོད་པར་བཞག་ལ་དེ་དག་ངོ་བོ་ཉིད་
ཀྱིས་ཡོད་པ་བཀག་པས་མིག་སོགས་ཡོད་པ་དེ་ཀུན་རྫོབ་ཏུ་ཡོད་པར་
བསྟན་ཅིང་མིག་སོགས་ངོ་བོ་ཉིད་དམ་དོན་དམ་པར་མེད་ན་ཡང་
མེད་པ་མིན་པ་དང་གཞན་ལ་ལྟོས་ནས་ཡོད་པའི་རྒྱུ་མཚན་གྱིས་དེ་
དག་ཡོད་པར་བཞག་པ་ཡིན་པས། དོན་དམ་པར་མེད་པས་མེད་གོ་
མི་ཆོད་པ་དང་ཐ་སྙད་དུ་ཡོད་པས་ཡོད་གོ་ཆོད་པར་འདོད་པ་འདི་ལྟ་
བ་འགལ་འདུ་ཅན་ཞིག་ཡིན་པར་སྨྲ་ན་ནི་ཟླ་བ་གྲགས་པའི་བཞེད་
– 108 -



དངོས་གཞིའི་སྐབས་ཀྱི་འཁྲུལ་བ་དགག་པ།
དགོངས་མཐར་ཐུག་པ་དེ་ཡང་ལྟ་བ་འགལ་འདུ་ཅན་ཞིག་ཡིན་པར་
སྨྲོས་ཤིག་དང་ཁྱོད་ཉིད་ཤིན་ཏུ་རྒྱལ་བར་འགྱུར་རོ། །
དེས་ན་བཞི་བརྒྱ་བའི་འགྲེལ་བར། མིག་ སོགས་ མི་འགོག་
པར་མིག་ སོགས་ རང་གི་ངོ་བོས་གྲུབ་པ་འགོག་པར་གསལ་བར་་་་་
གསུངས་པ་འདི་དང༌། ལྕང་སྐྱའི་ལྟ་མགུར་ཨ་མ་ངོས་འཛིན་དུ།
སྣང་བ་ལིང་ལིང་དེ་རང་སོར་བཞག་ནས། །དགག་རྒྱུ་རྭ་ཅན་ཞིག་
འཚོལ་བར་སྣང་སྟེ། །ཞེས་གསུངས་པ་གཉིས་གནད་གཅིག་པས་ཆོས་
ཅན་བདེན་པར་གྲུབ་པ་ལས་ལོགས་སུ་དགག་བྱ་རགས་པ་ཞིག་ངོས་
གཟུང་དུ་ཡོད་ན་སྟོང་ཚུལ་དེ་ཡང་ཐག་ཁྲ་སྦྲུལ་གྱིས་སྟོང་བ་ལྟ་བུའི་
རང་སྟོང་མིན་པར་གཙུག་ལག་ཁང་དགེ་འདུན་གྱིས་སྟོང་བ་ལྟ་བུའི་
གཞན་སྟོང་དུ་འགྱུར་བའི་སྐྱོན་ཡོད་པ་ལ་དགོངས་ཏེ་དགག་བྱ་ངོས་
འཛིན་ནོར་བ་དག་ལ་ཟུར་ཟ་བྱས་པ་མ་གཏོགས་ཁྱེད་ཅག་གི་འདོད་
པའི་ཕྱོགས་ནའང་མེད་དེ། སྣང་བ་དེ་རང་སོར་བཞག་ནས་ཞེས་མ་
གསུངས་པར་སྣང་བ་ལིང་ལིང་དེ་རང་སོར་བཞག་ནས་ཞེས་ལིང་ལིང་
གི་ཐ་སྙད་འདི་སྦྱར་བ་ལ་དགོས་པ་ཡོད་པའི་ཕྱིར། ལྕང་སྐྱ་རང་གི་
གྲུབ་མཐར། ལིང་ལིང་བོ་དང་འཁྲང་ཐེང་ངེ་ཞེས་པ་ཡང་དབུ་མ་
བོས་བདེན་གྲུབ་ལ་དེ་འདྲའི་ཐ་སྙད་སྦྱར་བ་ཞེས་ལིང་ལིང་ཞེས་པ་
བདེན་གྲུབ་ཀྱི་ཐ་སྙད་ཡིན་པར་གསུངས་ཡོད་པ་འདི་དག་ལ་བསམ་
- 109 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བློ་ཞིབ་ཏུ་མི་གཏོང་བར་ངེད་ཅག་ལ་ཤིན་ཏུ་རྒྱུས་ཆེ་བའི་ལུང་གི་དོན་
ཕྱིན་ཅི་ལོག་ཏུ་བཀྲལ་ཏེ་ངེད་ཅག་འགོག་པར་འདོད་པ་ནི། རྒྱུས་
མེད་ཀྱི་རྒྱུས་གཏམ་བཤད་ན། རྒྱུས་ཡོད་ལ་དགོད་ཁ་འཆོར་བའི་
དཔེ་རུ་སོང་འདུག་པས་ཕྱིན་ཆད་དཀྱོགས་བཤད་འདི་ལྟའི་རིགས་ལ་
ཅུང་ཟད་འཛེམ་ན་རང་གི་ནང་ཆ་གཞན་གྱིས་མི་མཐོང་བ་ལ་བག་
ཙམ་ཕན་ཆེ་བར་སྣང་ངོ༌། །རེ་ཞིག་ལྟ་མགུར་གྱི་ལུང་དྲངས་ཏེ་ངེད་
ཅག་འགོག་པའི་སྐུ་ཚེགས་དེ་ ཐོར་ལ། ཨ་མ་ངོས་འཛིན་རང་དུ།
ས་རྙིང་ཀར་འབྲུག་གི་མཁས་གྲུབ་མང་བོས། གསལ་སྟོང་འཛིན་
མེད་ཀྱི་རང་གི་རིག་པ། ། ཀ་དག་ལྷུན་གྲུབ་ཀྱི་ཀུན་བཟང་རང་་་་
ཞལ། །མ་བཅོས་ལྷན་སྐྱེས་ཀྱི་ཕྱག་རྒྱ་ཆེན་པོ། །ཡོད་མིན་མེད་མིན་
གྱི་ཁས་བླངས་བྲལ་ སོགས། ། སྣ་ཚོགས་ ཐ་སྙད་ཀྱི་ཞལ་ཕོ་སྒྲོགས་་་་
ཀྱང༌། །གཤིས་ལུགས་ཐིག་པོ་ཞིག་ཡིན་ན་ལེགས་ཏེ། ། མཛུབ་མོ་་
འཛུག་ས་དེ་ཅི་ཞིག་ཡིན་ཨང་། །ཞེས་འབྱུང་བའི་གདམས་པ་ཟབ་མོ་
འདི་ཉིད་བརྒྱ་སྟོང་དུ་ཟློས་དང་རིགས་རྒྱུད་ལ་གནོད་པའི་བྱད་ཁ་
ལས་གྲོལ་བའི་ངོ་ཞིག་འཆར་རོ། །ཡང་ཁྱེད་ཅག་རྙིང་མ་བའི་ཁ་ན་
རླུང་ལྟར་གྲགས་པའི། ཡོད་པ་མ་ཡིན་རྒྱལ་བས་འདི་མ་་་་་་་་་
གཟིགས། །མེད་པ་མ་ཡིན་འཁོར་འདས་ཀུན་གྱི་གཞི། ། ཞེས་པའི་
ཚིག་ འདི་འདྲས་ ཀྱང་ ཡོད་ མིན་ མེད་ མིན་ གྱི་ ལྟ་ བ་ ལ་ མི་ ཕན་ཏེ།
- 110 --



དངོས་གཞིའི་སྐབས་ཀྱི་འཁྲུལ་བ་དགག་པ།
འདིས་ཡོད་པ་མ་ཡིན་ཞེས་པ་བདེན་པར་ཡོད་པ་མ་ཡིན་པ་དང་།
རྒྱལ་བས་མ་གཟིགས་ཞེས་པ་བདེན་པར་ཡོད་ན་རྒྱལ་བས་གཟིགས་
དགོས་པ་ལས་མ་གཟིགས་པའི་དོན་ཡིན་པའི་ཕྱིར། དེ་ཡང་ཡིན་ཏེ།
ཀློང་ཆེན་པའི་ཆོས་དབྱིངས་མཛོད་ལས། ཡོད་པ་མ་ཡིན་དངོས་པོ་
མཚན་མ་མེད། །མེད་པ་མ་ཡིན་འཁོར་འདས་ཀུན་ལ་ཁྱབ། །ཅེས་
ཡོད་པ་མ་ཡིན་ཚུལ་དེ་བདེན་པར་ཡོད་པ་མ་ཡིན་པ་ལ་སྦྱར་འདུག་
པའི་ཕྱིར། དེ་ལྟ་མིན་པར་ཡོད་པ་མ་ཡིན་ཞེས་པ་དང་རྒྱལ་བས་མ་
གཟིགས་ཞེས་པ་གཉིས་ཚིག་ཟིན་ལྟར་ཁས་བླངས་ན་ནི་རིམ་པ་ལྟར་
གོང་གི་ལུང་མང་བོ་དང་འགལ་བ་དང་། ཡབ་སྲས་མཇལ་བའི་
མདོ་བསླབ་བཏུས་སུ་དྲངས་པ་ལས། འདི་ལྟར་དེ་བཞིན་གཤེགས་
པས་ཀུན་རྫོབ་དང་དོན་དམ་པ་གཉིས་ཐུགས་སུ་ཆུད་དེ། ཤེས་པར་
བྱ་བ་ཡང་ཀུན་རྫོབ་དང་དོན་དམ་པའི་བདེན་པ་འདིར་ཟད་དོ། །དེ་
ཡང་བཅོམ་ལྡན་འདས་ཀྱིས་སྟོང་བ་ཉིད་དུ་རབ་ཏུ་གཟིགས་རབ་ཏུ་
མཁྱེན། ལེགས་པར་མངོན་དུ་བྱས་པས་དེའི་ཕྱིར་ཐམས་ཅད་་་་
མཁྱེན་པ་ཞེས་བྱའོ། ། ཞེས་ སྟོང་བ་ཉིད་རྒྱལ་བས་གཟིགས་པར་་་་་
གསུངས་པ་དང་འགལ་བའི་ཕྱིར། འཁོར་འདས་ཀུན་གྱི་གཞི་ཞེས་
པའང་ཡིད་བཞིན་མཛོད་འགྲེལ་ལས། རྟོགས་ན་མྱ་ངན་ལས་་་ས་
འདའ་ཞིང་མ་རྟོགས་ན་འཁོར་བ་འབྱུང་བའི་ཆ་ནས་དབྱིངས་ཞེས་བྱ་
ཕ 111 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཞེས་གསུངས་པ་དང་མཐུན་པར་དེ་ཁོ་ན་ཉིད་ཀྱི་དོན་མ་རྟོགས་པ་
ལས་འཁོར་བ་འབྱུང་བ་དང་རྟོགས་པ་ལས་མྱང་འདས་འཐོབ་པར་
འགྱུར་བའི་དོན་ཡིན་པ་ཤེས་པར་གྱིས་ཤིག ཡང་ཁྱེད་ཅག་གིས།
ཏེང་ངེ་འཛིན་རྒྱལ་བོ་ལས། ཡོད་ ཅེས་མེད་ཅེས་བྱ་བ་གཉིས་ཀ་
མཐའ། ། གཙང་དང་མ་གཙང་འདི་ཡང་མཐའ་ཡིན་ཏེ། ། དེ་ཕྱིར་
གཉིས་ཀའི་མཐའ་ནི་རྣམ་སྤངས་ནས། ། མཁས་པའི་དབུས་ལ་ཡང་
གནས་པར་ཡོང་མི་བྱེད། ། ཅེས་དང༌། མངོན་རྟོགས་རྒྱུན་ལས།
ཚུ་རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་པ། །དུས་
རྣམས་མཉམ་པ་ཉིད་ཤེས་ཕྱིར། ། ཤེས་རབ་ཕ་རོལ་ཕྱིན་པར་་་་་
འདོད། །ཅེས་དང་། ཡེ་ཤེས་སྙིང་བོ་ཀུན་ལས་བཏུས་པར། དེ་
ཕྱིར་དངོས་ཡོད་མི་བྱ་ཞིང་། །དངོས་པོ་མེད་པའི་ཡིད་ཀྱང་སྤངས། །
ཀུན་མཁྱེན་གོ་འཕང་འདོད་རྣམས་ཀྱིས། ། དེ་བཞིན་བར་དུའང་་་
གནས་མི་བྱ། །ཞེས་གསུངས་པའི་ལུང་འདི་དག་གི་དོན་གྱི་རྩ་བ་བོར་
ཏེ་ཚིག་གི་ཡལ་ག་ཙམ་ཞིག་ལ་འཇུས་ནས་མཁས་པ་དབུ་མ་བ་ནི་
མཐའ་ གཉིས་ སྤངས་ པའི་ དབུས་ལའང་ གནས་ མི་ རིགས་ པ་དང་།
དེ་ལ་གནས་ནའང་མཐའ་ལ་ལྷུང་བར་འཆད་པ་ནི་ཤིན་ཏུ་མི་རིགས་
ཏེ། དེའི་དོན་ནི་མི་མཁས་པ་དངོས་སྨྲ་བ་དབུས་ལ་གནས་ཚུལ་
ལྟར་གནས་པར་མི་བྱེད་ཅེས་པའི་དོན་ཡིན་ལ། དངོས་པོར་སྨྲ་བ་
- 112



དངོས་གཞིའི་སྐབས་ཀྱི་འཁྲུལ་བ་དགག་པ།
རྣམས་ཀྱིས་མཐའ་ཉི་ཚེ་བ་བཀག་ནས་དེ་དང་བྲལ་བའི་དབུས་བདེན་
པར་བཟུང་ནས་གནས་པ་རང་ཅག་ཐུན་མོང་གིས་ཁས་ལེན་པའི་ཕྱིར།
ཁྱོད་ཀྱིས་སྨྲ་ཚུལ་དེ་ནི་དངོས་སྨྲ་བའི་འདོད་ཚུལ་དང་དབུ་མ་བས་དེ་
འགོག་ཚུལ་སོགས་གཞུང་སྔ་ཕྱི་གུང་བསྒྲིགས་ཏེ་ཞིབ་མོར་ཡེ་མ་་་་་
བརྟགས་པར་བར་བར་གྱི་ཚིག་ཟིན་ཙམ་ཞིག་སྙིང་བོར་བཟུང་བའི་
དཔྱོད་ཚུལ་ཡིན་པས། སྙིང་ནས་དབུ་མ་ཆེན་པོའི་ལུགས་བཟང་
དོན་དུ་གཉེར་མཁན་རྣམས་ཀྱིས་ནི་ཚིག་ལ་མི་རྟོན་དོན་ལ་རྟོན་པའི་
བཀའ་གདམས་ཟབ་མོ་འདི་ཐུགས་ཀྱི་ཟེའུ་འབྲུར་བསྲེལ་ན་འོས་་་
སོ། ། མཐའ་ གཉིས་ སྤངས་ པའི་ དབུས་ དེ་ ཉིད་ མཐའ་ ཡིན་ ན་ ནི།
འོད་སྲུངས་ཀྱི་ཞུས་པ་ལས། མཐའ་དེ་གཉིས་ཀྱི་དབུས་གང་ཡིན་པ་
དེ་ནི་གཟུགས་མེད་པ་བསྟན་དུ་མེད་པ་རྟེན་མེད་པ་སྣང་བ་མེད་པ་
རྣམ་པར་རིག་པ་མེད་པ་གནས་མེད་པ་སྟེ། འོད་སྲུངས་འདི་ནི་
དབུ་མའི་ལམ་ཆོས་རྣམས་ལ་ཡང་དག་པར་སོ་སོར་རྟོག་པ་ཞེས་་་་
བྱའོ། ། ཞེས་དབུས་དེ་ཉིད་དབུ་མའི་ལམ་ཡིན་པར་བཤད་པ་དང་
ཤིན་ཏུ་འགལ་བའི་ཕྱིར། མཐའ་གཉིས་སྤངས་པའི་དབུས་ལའང་
གནས་མི་རུང་ན་དབུས་དེ་ཡོད་མཐའ་དང་མེད་མཐའ་དང་གཉིས་ཀ་
དང་གཉིས་མིན་གྱི་མཐའ་བཞི་དང༌། དེ་དག་ལས་གཞན་པའི་་
མཐའ་གང་ཞིག་ཡིན་པ་སྨྲ་དགོས་སོ། །གང་དུ་བཟུང་ཡང་མཐའ་ལ་
- 113-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
ལྟུང་བར་འདོད་ན་ནི་གང་དུའང་འཛིན་པ་མེད་པའི་ཧཱ་ཤང་མ་ཧཱ་ཡ་
ནའི་རྗེས་འབྲང་ཡིན་པ་ལ་བསྙོན་དུ་མེད་དོ། །འོན་ཀྱང་ཁོ་བོ་ཅག་
གིས་མཐའ་གཉིས་བཀག་པ་ཙམ་པོ་དེ་དབུས་ཡིན་པར་འདོད་ཀྱང་
མཐའ་གཉིས་བཀག་པའི་ཤུལ་དུ་སྒྲ་རྟོག་གིས་གཏན་ལ་དབབ་བྱའི་
དབུས་ཤིག་ཡོད་པ་ནི་གཏན་ནས་མི་འདོད་པས་ཁྱོད་ཀྱིས་དེ་འདོད་
པ་གཞིར་བཞག་གི་སྟེང་ནས་དེ་ལྟར་ན་ཡང་བསྐྱར་དངོས་པོའི་འདུ་
ཤེས་ཅན་གྱི་ལྟ་བར་འགྱུར་ཞེས་སྐྱོན་བརྗོད་པ་ནི་ཕྱོགས་སྔའི་འབེན་
ངོས་མ་ཟིན་པར། འབེན་གསར་བ་ཞིག་རང་ཉིད་ཀྱིས་བཙུགས་ཏེ་
འཕངས་པ་ཡིན་པས་རང་ཉིད་ངལ་བའི་རྒྱུ་འབའ་ཞིག་ཏུ་ཟད་དོ། །
འདི་ནི་ཤེས་རབ་སྒྲོན་མ་ལས། མཐའ་བཞིའི་སྐྱེ་བ་མེད་པའི་དམ་
བཅའ་མེད་དགག་ཏུ་མི་བྱེད་པར། མ་ཡིན་དགག་ཏུ་བྱེད་ན་ཡུམ་
གྱི་མདོ་ལས་གཟུགས་ཀྱི་སྐྱེ་བ་མེད་པ་ལ་སྤྱོད་ན་ཤེར་ཕྱིན་ལ་མི་སྤྱོད་
དོ། ། ཞེས་གསུངས་པ་དང་འགལ་བར་གསུངས་པ་དང༌། ད་་་་་
བཞིན་དུ་སྡུད་པ་ལས་ཀྱང་། ཕུང་འདི་སྟོང་ཞེས་རྟོག་ནའང་བྱང་
ཆུབ་སེམས་དཔའ་ནི། །མཚན་མ་ལ་སྤྱོད་སྐྱེ་མེད་གནས་ལ་དད་མ་
ཡིན། ། ཞེས་གསུངས་པ་དང༌། གཞན་ཡང་འདི་འདྲ་བ་མང་དུ་
འབྱུང་བ་དེ་དག་གི་དགོངས་པ་མ་ནོར་བ་ཡིན་ཏེ། རིགས་ཤེས་
ཀྱིས་བདག་མེད་པ་དང་རང་བཞིན་གྱིས་སྟོང་བ་དང་མཐའ་གཉིས་
- 114 ཡབ་



དངོས་གཞིའི་སྐབས་ཀྱི་འཁྲུལ་བ་དགག་པ།
བཀག་པའི་དབུས་འཛིན་པ་ན། དགག་བྱའི་སྤྲོས་པ་རྣམ་པར་་་་
བཅད་པ་ཙམ་མ་བཟུང་བར་དེ་ལས་གཞན་དུ་བདག་མེད་ཡོད་པ་
སོགས་དགག་བྱ་བཀག་ཤུལ་དུ་ཆོས་གཞན་འཕངས་པ་བཟུང་ན་་་་
བདེན་འཛིན་གྱི་མཚན་མ་ལ་སྤྱོད་ཀྱི་ཤེར་ཕྱིན་ལ་མི་སྤྱོད་པའི་དོན་
ནོ། །དེ་ལྟ་མིན་པར་དགག་བྱའི་སྤྲོས་པ་བཅད་པ་ཙམ་དུ་བཟུང་ན་
ཤེར་ཕྱིན་ལ་སྤྱོད་ཀྱི་ མཚན་ མ་ ལ་སྤྱོད་པ་མིན་པར་ དགོངས་ནས།
ཤེས་རབ་སྙིང་བོར་ཤེར་ཕྱིན་ལ་ཇི་ལྟར་སྤྱད་པར་བྱ་བ་དྲིས་པའི་ལན་
དུ། ཕུང་བོ་ལྔ་བོ་དེ་དག་ཀྱང་རང་བཞིན་གྱིས་སྟོང་བར་རྣམ་པར་
ཡང་དག་པར་རྗེས་སུ་བལྟའོ། །ཞེས་གསུངས་ཤིང་། སྡུད་པ་ལས་
ཀྱང༌། ཆོས་རྣམས་རང་བཞིན་མེད་པར་ཡོངས་སུ་ཤེས་གྱུར་བ། །
འདི་ ནི་ ཤེས་ རབ་ ཕ་ རོལ་ ཕྱིན་ མཆོག་ སྤྱོད་ པ་ ཡིན། ། ཞེས་ དང་།
འཇུག་པ་ལས་ཀྱང་། དེ་ཕྱིར་བདག་དང་བདག་གི་སྟོང་ལྟ་བའི། །
རྣལ་འབྱོར་བ་དེ་རྣམ་པར་གྲོལ་བར་འགྱུར། ། ཞེས་ སྟོང་བ་དང་་་་
བདག་མེད་པར་བལྟ་དགོས་པར་ཡང་མང་དུ་གསུངས་པས་མེད་་་་
དགག་དང་མ་ཡིན་དགག་གི་གོ་དོན་ཡིད་ལ་ངེས་པར་བྱས་ཏེ། ཇི་
ལྟར་བལྟ་རིགས་མི་རིགས་དང་ཇི་ལྟར་སྤྱོད་རིགས་མི་རིགས་ཇི་ལྟར་
འཛིན་རིགས་མི་རིགས་སོགས་ཀྱི་དམིགས་ལེགས་པར་འབྱེད་མི་ཤེས་
ན་ནི་ལུང་ཕྱི་མ་ཁས་བླངས་ན་སྔ་མ་འདོར་དགོས་པ་སོགས་འགལ་
115-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བའི་ཁུར་གྱིས་ནོན་པར་འགྱུར་རོ། ། རྩ་ཤེས་ལས། རྒྱལ་བ་རྣམས་
ཀྱིས་སྟོང་བ་ཉིད། ། ལྟ་ཀུན་ངེས་པར་འབྱིན་པར་གསུངས། ། གང་
དག་སྟོང་བ་ཉིད་ལྟ་བ། །དེ་དག་བསྒྲུབ་ཏུ་མེད་པར་གསུངས། །ཞེས་
གསུངས་པ་ནི་འགྲོ་བ་རྣམས་ལྟ་བ་ངན་པའི་ནད་ལས་སྒྲོལ་བར་བྱེད་
པའི་སྨན་པའི་རྒྱལ་བོ་ཆེན་པོ་རྒྱལ་བ་རྣམས་ཀྱིས་སྟོང་བ་ཉིད་ནི་ལྟ་བ་
སྟེ་བདེན་འཛིན་ཀུན་ལས་ངེས་པར་འབྱིན་པའི་སྨན་དུ་གསུངས་པས་
དེ་འདྲའི་སྟོང་པ་ཉིད་ནི་བདེན་པར་ལྟ་བའི་དམིགས་གཏད་ཐམས་
ཅད་ལོག་པ་ཙམ་མོ། །བདེན་འཛིན་གྱི་དམིགས་གཏད་ལོག་ཙམ་གྱི་
མེད་དགག་དེ་ནི་རང་གི་ངོ་བོ་ཉིད་ཀྱིས་ཡོད་པ་ཡང་མིན་ནོ། ། རྒྱུ་
མཚན་དེའི་ཕྱིར་བློ་གྲོས་དམན་པའི་སྐྱེ་བོ་གང་དག་སྟོང་བ་ཉིད་དེ་ངོ་
བོ་ཉིད་ཀྱིས་ཡོད་པར་ལྟ་བ་དེ་དག་ནི་བསྒྲུབ་ཏུ་མེད་པ་སྟེ། གསོར་
མི་རུང་བར་བཅོམ་ལྡན་འདས་ཀྱིས་གསུངས་པ་ཡིན་ནོ། །དེ་སྐད་དུ་
བུད་དྷ་པཱ་ལི་ཏ་ལས། གང་དག་དངོས་པོ་རྣམས་རང་གི་ངོ་བོ་ཉིད་
ཀྱིས་ཡོད་པ་ཡིན་ནོ་ཞེས་མངོན་པར་ཞེན་པ་དེ་དག་ལ་སྟོང་བ་ཉིད་
ཅེས་བརྗོད་པ་རྟེན་ཅིང་འབྲེལ་བར་འབྱུང་བ་འདིས་རྒྱུ་དང་རྐྱེན་གྱི་
དབང་གིས་དངོས་པོར་གདགས་པ་ཡིན་གྱི། དངོས་པོ་རྣམས་རང་
གི་ངོ་བོ་ཉིད་ཀྱིས་ཡོད་པ་མ་ཡིན་ནོ་ཞེས་དངོས་པོ་རྣམས་ཀྱི་ངོ་བོ་ཉིད་
སྟོང་བ་ཉིད་དུ་རབ་ཏུ་བསྟན་པ་ན་མངོན་པར་ཞེན་པ་དེ་ཟློག་པར་
-
116 -



དངོས་གཞིའི་སྐབས་ཀྱི་འཁྲུལ་བ་དགག་པ།
ནུས་ཀྱི་གང་དག་སྟོང་བ་ཉིད་ལ་དངོས་པོ་ཉིད་དུ་མངོན་པར་ཞེན་པ་
དེ་དག་ལ་ནི་གཞན་གང་གིས་ཀྱང་མངོན་པར་ཞེན་པ་དེ་ཟློག་པར་མི་
ནུས་ཏེ། དཔེར་ན། ཅི་ཡང་མེད་དོ་ཞེས་སྨྲས་པ་ན་ཅི་ཡང་མེད་
པ་དེ་ཉིད་བྱིན་ཅིག་ཅེས་ཟེར་བ་གང་ཡིན་པ་དེ་ལ་མེད་པ་ཉིད་དུ་
འཛིན་དུ་གཞུག་པར་ཇི་ལྟར་ནུས་པ་བཞིན་ཏེ་ཞེས་དཔེ་དང་བཅས་
ཏེ་གསལ་བར་གསུངས་ལ། འདིའི་དཔེ་དོན་སྦྱོར་ཚུལ་ནི་ཁ་ཅིག་
གིས་འགའ་ལ་ནོར་སླང་ཞེས་བརྗོད་པ་ན་བདག་ལ་ནི་ཁྱོད་ལ་ནོར་ཅི་
ཡང་སྟེར་རྒྱུ་མེད་དོ་ཞེས་སྨྲས་པ་ན། ཀྱེ་བདག་ལ་ཅི་ཡང་མེད་པ་
ཞེས་པའི་ནོར་དེ་བྱིན་ཅིག་ཅེས་སྨྲ་ན་ཕ་རོལ་བོ་དེ་ལ་བསླང་ཡུལ་རང་ .
ལ་ནོར་མེད་པར་འཛིན་དུ་གཞུག་པའི་ཐབས་མེད་ལ། ཕ་རོལ་བོས་
བསླང་ཡུལ་འདི་ལ་ནི་སྦྱིན་རྒྱུའི་ནོར་མེད་པར་འདུག་སྙམ་པའི་བློ་དེ་
བསྐྱེད་པའི་ཕྱིར་དུ་ཚིག་དེ་སྨྲས་པ་ཡིན་པས་བློ་དེ་བསྐྱེད་དུ་མི་རུང་བ་
མིན་གྱི་ནོར་མེད་པ་དེ་ཉིད་ནོར་ཡིན་ནམ་སྙམ་པའི་བློ་དེ་བསྐྱེད་དུ་མི་
རུང་བ་ཡིན་ནོ། །དེ་བཞིན་དུ་དངོས་པོ་རྣམས་ངོ་བོ་ཉིད་ཀྱིས་ཡོད་པ་
མིན་ནོ་ཞེས་སྟོན་པ་ན་འདི་རྣམས་བདེན་པས་སྟོང་ངོ་སྙམ་དུ་བཟུང་
དུ་མི་རུང་བ་མིན་གྱི་དངོས་པོ་བདེན་པས་སྟོང་བ་འདི་ཉིད་བདེན་
པར་གྲུབ་བོ་སྙམ་དུ་བཟུང་དུ་མི་རུང་བ་ཡིན་ནོ། ། དེ་ཡང་ནོར་ནི་
བདེན་གྲུབ་ཀྱི་དཔེ་དང་། ནོར་མེད་པ་ནི་བདེན་མེད་ཀྱི་དཔེ་དང་།
- 117 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ནོར་མེད་པ་ནོར་དུ་འཛིན་པ་ནི་བདེན་སྟོང་བདེན་གྲུབ་ཏུ་འཛིན་
པའི་དཔེ་ཡིན་པ་སོགས་ཞིབ་ཏུ་ངོ་འཕྲོད་ན་ནི་གཞུང་འདི་དག་གི་
དོན་ལེགས་པར་འཆད་ཤེས་པར་འགྱུར་རོ། ། སྟོང་བ་ཉིད་དུ་ལྟ་བ་
ཞེས་པའི་དོན་སློབ་དཔོན་སངས་རྒྱས་བསྐྱངས་དང་ཟླ་བ་གྲགས་པ་
གཉིས་ཀས་སྟོང་བ་ཉིད་ལ་དངོས་པོར་ཞེན་པ་ལ་གསུངས་པས་ཆོས་
རྣམས་སྟོང་བའོ་སྙམ་དུ་འཛིན་པ་ཡང་གསོར་མི་རུང་གི་ལྟ་བར་་་་
འདོད་པ་ནི་ལོག་པར་སྨྲ་བ་ཆེན་པོའོ། །འདི་དག་གི་ཚུལ་ནི་དཀོན་
བརྩེགས་ཀྱི་འོད་སྲུངས་ཀྱིས་ཞུས་པ་ལས། གང་དག་སྟོང་བ་ཉིད་
ཀྱིས་ཆོས་རྣམས་ སྟོང་བར་མི་བྱེད་དེ། ཆོས་རྣམས་ཉིད་ སྟོང་བ་
དང༌། གང་མཚན་མ་མེད་པས་ཆོས་རྣམས་མཚན་མ་མེད་པར་མི་བྱེད་
དེ། ཆོས་རྣམས་ཉིད་མཚན་མ་མེད་པ་དང་། གང་སྨོན་པ་མེད་པས་
ཆོས་རྣམས་སྨོན་པ་མེད་པར་མི་བྱེད་དེ་ཆོས་རྣམས་ཉིད་སྨོན་པ་མེད་
པར་གང་དག་དེ་ལྟར་སོ་སོར་རྟོག་པ་དེ་ནི། འོད་སྲུངས་དབུ་མའི་
ལམ་ཆོས་རྣམས་ལ་ཡང་དག་པར་སོ་སོར་རྟོག་པ་ཞེས་བྱའོ། །འོད་
སྲུངས་གང་དག་སྟོང་བ་ཉིད་དུ་དམིགས་པས་སྟོང་བ་ཉིད་ལ་རྟོག་པ་
དེ་དག་ནི། ངས་གསུང་རབ་འདི་ལས་ཉམས་རབ་ཏུ་ཉམས་ཞེས་
བཤད་དོ། །ཞེས་དང་། ཡང་དེ་ཉིད་ལས། འོད་སྲུངས་འདི་ལྟ་
སྟེ་དཔེར་ན། མི་ནད་པ་ཞིག་ཡོད་ལ་སྨན་པས་དེ་ལ་སྨན་བཏང་
-- 118



དངོས་གཞིའི་སྐབས་ཀྱི་འཁྲུལ་བ་དགག་པ།
བས་སྨན་དེས་དེའི་ནད་ཐམས་ཅད་བསྐྱོད་དེ་སྨན་ལྟོ་ན་འདུག་པ་དེ་
ཉིད་མི་འབྱུང་ན་འོད་སྲུངས་འདི་ཇི་སྙམ་དུ་སེམས་མི་དེ་ནད་དེ་ལས་
ཐར་བར་འགྱུར་རམ། གསོལ་བ་བཅོམ་ལྡན་འདས་དེ་ནི་མི་འགྱུར་
ལགས་ཏེ་གང་སྨན་དེས་ནད་ཐམས་ཅད་བསྐྱོད་ནས། སྨན་ལྟོར་
མཆིས་པ་ཉིད་མ་བྱུང་ན་མི་དེའི་བྲོ་ནད་ཤིན་ཏུ་ཚབས་ཆེ་བར་འགྱུར་
ལགས་སོ། །བཅོམ་ལྡན་འདས་ཀྱིས་བཀའ་བསྩལ་བ། འོད་སྲུངས་
དེ་བཞིན་དུ་ལྟ་བར་གྱུར་བ་ཐམས་ཅད་ལས་འབྱུང་བ་ནི་སྟོང་བ་ཉིད་
ཡིན་ན། འོད་སྲུངས་གང་སྟོང་བ་ཉིད་ཁོ་ནར་ལྟ་བ་དེ་ནི་གསོར་མི་
རུང་ངོ་ཞེས་ངས་བཤད་དོ། ། ཞེས་གསུངས་པ་ཡིན་ནོ། ། ལུང་དང་
པོས་སྟོང་བ་ཉིད་ལ་སོགས་པས་ཆོས་རྣམས་སྟོང་བར་མི་བྱེད་པར།
ཆོས་རྣམས་ཉིད་སྟོང་བ་ལ་སོགས་པར་གསུངས་པ་ནི་ཆོས་རྣམས་རང་
ངོས་ནས་གྲུབ་པས་མི་སྟོང་བར་གཞན་ཞིག་གིས་སྟོང་བའི་སྒོ་ནས་
སྟོང་བར་མི་བཟུང་པའི་དོན་ཏེ། གཞན་ཞིག་གིས་སྟོང་བའི་སྒོ་ནས་
སྟོང་བར་སོང་ན་གཞན་སྟོང་དང་ཆོས་རྣམས་རང་ངོས་ནས་གྲུབ་པས་
སྟོང་བར་སོང་ན་རང་སྟོང་ཡིན་པས་རང་སྟོང་དེ་ནི་དབུ་མའི་ལམ་སྟེ་
སྟོང་ཉིད་མཐར་ཐུག་ཡིན་ཞེས་པའི་དོན་ནོ། །སྟོང་བ་ཉིད་ལ་རྟོག་པ་
དེ་དག་གསུང་རབ་འདི་ལས་ཉམས་པར་གསུངས་པའི་རྟོག་ལུགས་
ཀྱང་ གང་ དག་ སྟོང་ བ་ ཉིད་ དུ་ དམིགས་ པས་ ཞེས་ གསུངས་ པས།
ཁམས
119-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སྟོང་ཉིད་བདེན་པར་དམིགས་པ་ལ་བྱའི་སྟོང་བ་ཉིད་དོ་སྙམ་དུ་རྟོག་
པ་ལ་མི་བྱ་སྟེ། དེ་ལྟ་ན་གོང་དེ་མ་ཐག་ཏུ་སྟོང་བ་ཉིད་སོགས་རྣམ་
ཐར་སྒོ་གསུམ་ལ་སོ་སོར་རྟོག་པ་དབུ་མའི་ལམ་དུ་གསུངས་པ་དང་
འགལ་བར་འགྱུར་བའི་ཕྱིར་རོ།་ །ལུང་ཕྱི་མས་ནི། སྨན་གྱིས་མ་ཞུ་བའི་
ནད་སྔ་མ་དག་པར་བྱས་ནས་སྨན་རང་ཉིད་མ་ཞུ་བས་ནད་སྐྱེད་པ་དེ་
བཞིན་དུ་དགག་བྱ་བཀག་པའི་སྟོང་བ་དེ་རྟོགས་པས་ཉོན་མོངས་པའི་
ནད་མངོན་གྱུར་བ་མང་པོ་ཡང་ལྡོག་ལ་སྟོང་བ་ཉིད་བདེན་པར་་་་
བཟུང་བས་ཀྱང་ཉོན་མོངས་པའི་ནད་སྐྱེད་པར་བསྟན་པ་ཡིན་ནོ། །
དཔེ་འདི་ནི་རྗེ་ཐམས་ཅད་མཁྱེན་པས་བདག་མེད་བདེན་པར་འདོད་
པའི་རང་སྡེ་དངོས་པོ་སྨྲ་བ་ཉན་ཐོས་སྡེ་གཉིས་དང་། དངོས་པོ་
རྣམས་མཐར་ཐུག་དཔྱོད་པའི་རིགས་པས་དཔྱད་བཟོད་དུ་ཡོད་པ་
བཀག་ནས་དེ་ལྟར་བཀག་པའི་སྟོང་བ་བདེན་པར་འདོད་པའི་བོད་སྔ་
རབས་པའི་འདོད་ཚུལ་ལ་སྦྱར་ཏེ་བཤད་པ་ནི་གཞན་དུ་དྲང་དུ་མེད་
པའི་རྡོ་རྗེའི་ཚིག་དང་སྔོན་མེད་པའི་ལེགས་པར་བཤད་པ་ཆེན་པོ་
ཡིན་པ་ཤེས་པར་མཛོད་ཅིག། དེ་ལྟར་ན་རྒྱལ་བའི་ཡུམ་ལས། སྟོང་
བ་ཉིད་སྟོང་བ་ཉིད་གསུངས་པ་ཡང་སྟོང་བ་ཉིད་དོ་སྙམ་དུ་འཛིན་
པའི་བློ་བཟློག་པའི་ཆེད་མིན་པར་སྟོང་བ་ཉིད་བདེན་པར་འཛིན་པའི་
བདེན་འཛིན་བཟློག་པའི་ཆེད་ཡིན་པ་གོང་གི་ལུང་དེ་དག་གིས་ཀྱང་
- 120 --



དངོས་གཞིའི་སྐབས་ཀྱི་འཁྲུལ་བ་དགག་པ།
--
ཤེས་ནུས་ལ། གཞན་ཡང་དབུ་མ་འཇུག་པ་ལས། སྟོང་ཉིད་ཅེས་
བྱའི་སྟོང་ཉིད་གང༌། ། སྟོང་ཉིད་སྟོང་ཉིད་དུ་འདོད་དེ། ། སྟོང་ཉིད་
དངོས་པོའི་བློ་ཅན་གྱི། ། འཛིན་པ་བཟློག་ཕྱིར་གསུངས་པ་ཡིན། །
ཞེས་གསུངས་པས་ཀྱང་ལེགས་པར་ཤེས་ནུས་སོ། །སྐབས་འདིར་ཁྱེད་
ཅག་ལ་འཁྲུལ་བ་མང་དུ་བྱུང་བ་ཡང་དགག་པ་གཉིས་ཀྱི་སྒོ་ནས་་
དགག་བྱའི་སྤྲོས་པ་གཅོད་ལུགས་མ་ཤེས་པ་ལ་ཐུག་འདུག་པ་ཡིན་ཏེ།
རྗེ་བཙུན་བློ་བཟང་གྲགས་པའི་དཔལ་གྱིས་མཛད་པའི་རྩ་བ་ཤེས་རབ་
ཀྱི་རྣམ་བཤད་ཆེན་མོ་ལས། དགག་པ་གཉིས་ཀྱི་སྒོ་ནས་སྤྲོས་པ་
གཅོད་ལུགས་འདི་མ་ཕྱེད་པར་སྟོང་མི་སྟོང་དང༌། བདག་ཡོད་མེད་
སོགས་གང་དུ་ཡང་མི་བཟུང་བར་གསུངས་པའི་ལུང་འགའ་ཞིག་ལ་
འཁྲུལ་བས། བདག་མེད་པའི་ལྟ་བ་སྐྱོང་ལུགས་ཀྱི་གེགས་ཆེན་པོར་
སོང་བ་མང་དུ་བྱུང་ངོ་ཞེས་གསུངས་པ་ལྟར་རོ། །འདི་དག་གིས་ནི་
ཁྱེད་ཅག་གི་ལོག་རྟོག་མང་བོ་ཞིག་ཕྱོགས་གཅིག་ཏུ་བསྡུས་ཏེ་བཀག་
པ་ཡིན་ནོ། །
རིགས་བྲལ་ལྟར་སྣང་གཞུང་ལུགས་བ་ཚྭའི་ཆུས། །
རྟག་ཆད་སྐོམ་པའི་གདུང་བ་མི་སེལ་བས། །
ཚད་ཐུབ་གཞུང་བཟང་ཡན་ལག་བརྒྱད་ལྡན་ཆབ། །
རྣམ་དཔྱོད་ཧུབ་ཀྱིས་འདྲེན་ལ་བརྩོན་པ་གལ། །
- 121 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
L
ཐུབ་དབང་གསུང་གསང་མཛོད་ལ་མངའ་བརྙེས་པའི། །
ཨ་ཏི་ཤ་དང་བློ་བཟང་རྒྱལ་བ་སྟེ། །
རྒྱལ་སྲས་ངང་བའི་རྒྱལ་བོ་རྣམ་གཉིས་ཀྱིས། །
ཀླུ་སྒྲུབ་དགོངས་ཟབ་མ་ནོར་བཀྲལ་བ་ལས། །
བརྒལ་ཏེ་རྟག་ཆད་ཉམ་ངའི་བྲག་གཡང་དུ། །
ཁ་ནས་ཤིང་ཕྲན་ཤོར་བའི་རུས་སྦལ་ལྟར། །
ལྟུང་ཡང་ད་དུང་བདེ་བའི་གནས་རེ་བའི། །
རྨོངས་པ་འདི་ཀོ་ཀྱེ་མ་ཡ་རེ་ང་། །
ཞེས་པའང་སྙིང་བརྩེའི་ཀུན་སློང་མཚོན་པའི་བར་སྐབས་ཀྱི་
ཚིགས་སུ་བཅད་པའོ། །
ཡང་ཨ་སྤྲུལ་ན་རེ། སྒྲ་རྟོག་གིས་གཞལ་ནུས་པའམ་ཚུར་་་་
མཐོང་གི་བློ་ཡུལ་དུ་གྱུར་བའི་བདེན་སྟོང་མེད་དགག་ནི་དོན་དམ་
བཏགས་པ་བ་དང་དོན་དམ་རྣམ་གྲངས་པ་ཡིན་པ་དང་། དོན་
དམ་དངོས་གནས་པ་རྟོགས་པ་ལ་འདི་སྔོན་དུ་རྟོགས་དགོས་པས་དོན་
དམ་དངོས་གནས་པ་དང་འདི་གཉིས་ལ་རྟོགས་པའི་གོ་རིམ་ཡོད་པ་
དང༌། བདེན་སྟོང་དེ་ཉིད་དོན་དམ་བདེན་པ་མིན་ཀྱང་དོན་དམ་་་
- 122 -



དངོས་གཞིའི་སྐབས་ཀྱི་འཁྲུལ་བ་དགག་པ།
བདེན་པ་དང་རིགས་མཚུངས་ཡིན་པས་གཞུང་རྣམས་ལས་འདི་ལ་
དོན་དམ་གྱི་ཐ་སྙད་སྦྱར་བ་དང༌། དོན་དམ་དངོས་གནས་པ་ནི།
གཉིས་སྣང་ཡོངས་སུ་དག་པའི་རྣམ་པར་མི་རྟོག་པའི་ཡེ་ཤེས་ཁོ་ནའི་
སྤྱོད་ཡུལ་ཡིན་པ་སོགས་རྒན་གྱི་རྗེས་ཟློས་བྱིས་པས་བྱེད་པ་ལྟར་ཡང་
དང་ཡང་དུ་ཟློས་སོ། །འདི་ནི་ཁྱོད་ཀྱི་ལོག་རྟོག་ཆེ་ཤོས་ཡིན་པས་ཡང་
དག་པར་སུན་འབྱིན་པར་བྱ་སྟེ། ཁྱོད་ཀྱིས་བདེན་པའི་སྐྱེ་མེད་རྣམ་
གྲངས་པའི་དོན་དམ་ཡིན་པའི་སྒྲུབ་བྱེད་དུ། དབུ་མ་རྒྱན་ལས།
དམ་པའི་དོན་དང་མཐུན་པའི་ཕྱིར། །འདི་ནི་དམ་པའི་དོན་ཞེས་
བྱ། །ཡང་དག་ཏུ་ན་སྤྲོས་པ་ཡི། ། ཚོགས་རྣམས་ཀུན་ལས་དེ་ གྲོལ་
ཡིན། །ཞེས་དང་། དབུ་མ་སྣང་བ་ལས། སྐྱེ་བ་མེད་པ་འདི་ཡང་
དོན་དམ་པ་དང་མཐུན་པའི་ཕྱིར་དོན་དམ་པ་ཞེས་བྱ་ཡི། དངོས་
སུ་ནི་མ་ཡིན་ཏེ། དངོས་སུ་ནི་དོན་དམ་པ་སྤྲོས་པ་ཐམས་ཅད་ལས་
འདས་པའི་ཕྱིར་རོ་ཞེས་པའི་ལུང་འདི་གཉིས་དྲངས་འདུག་ནའང༌།
དེའི་དོན་ནི་དེ་ལྟར་མ་ཡིན་ཏེ། འདིར་སྤྲོས་པ་ཐམས་ཅད་ལས་
འདས་ཞེས་པའི་སྤྲོས་པ་ལ་དགག་བྱ་བདེན་གྲུབ་ཀྱི་སྤྲོས་པ་དང་།
བདེན་པར་མ་གྲུབ་བཞིན་དུ་དེར་སྣང་བའི་གཉིས་སྣང་གི་སྤྲོས་པ་དུ་
མ་ཡོད་ལ། དེ་ཁོ་ན་ཉིད་མངོན་སུམ་དུ་གཟིགས་པའི་འཕགས་པའི་
མཉམ་བཞག་ཡེ་ཤེས་ཀྱི་ངོར་དེ་འདྲའི་སྤྲོས་པ་ཐམས་ཅད་ལོག་པ་
- 123 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
ཡིན་པས་ཡེ་ཤེས་དེ་ཉིད་ཡུལ་ཅན་དོན་དམ་དངོས་ཡིན་ལ། དེ་ཁོ་
ན་ཉིད་རྟོགས་པའི་རིགས་ཤེས་རྗེས་དཔག་གི་ངོར་དགག་བྱའི་སྤྲོས་པ་
ལོག་ཀྱང་གཉིས་སྣང་གི་སྤྲོས་པ་མ་ལོག་པས་མཐུན་པའི་ཡུལ་ཅན་
དོན་དམ་དང་རྣམ་གྲངས་པའི་ཡུལ་ཅན་དོན་དམ་དུ་འཇོག་པ་དང༌།
ཡུལ་གྱི་ངོས་ནས་ཁྱད་པར་ཅུང་ཟད་ཀྱང་མེད་ན་ཡང་རྟོགས་ཚུལ་ལ།
གཉིས་སྣང་ནུབ་པའི་ཚུལ་གྱིས་རྟོགས་ཚུལ་དང་གཉིས་སྣང་དང་་་
བཅས་པའི་སྒོ་ནས་རྟོགས་ཚུལ་གཉིས་ཡོད་པས་བདེན་མེད་དེ་ཡང་བློ་
དང་པོ་ལ་ལྟོས་ཏེ་རྣམ་གྲངས་མ་ཡིན་པའི་དོན་དམ་དང་། གཉིས་པ་ལ་
ལྟོས་ཏེ་རྣམ་གྲངས་པའི་དོན་དམ་དང་དོན་དམ་བདེན་པ་བཏགས་པ་
བར་འགྱུར་བ་ལུང་དེའི་དོན་ཡིན་ཏེ། དབུ་མ་སྣང་བའི་རང་འགྲེལ་
དུ། གཏན་ཚིགས་ཀྱིས་སྐྱེ་བ་མེད་པ་ཞེས་ སོགས་གསུངས་པས་་་
རིགས་ཤེས་རྟོག་བཅས་རྣམ་གྲངས་པའི་དོན་དམ་འཆད་པའི་སྐབས་
ལ་སྦྱར་བ་གསལ་ཞིང༌། ཡང་སྒྲ་ནི་མ་ཟད་པའི་སྒྲ་ཡིན་པས་རིགས་
ཤེས་རྟོག་བཅས་ཀྱི་བློ་དེ་རྗེས་མཐུན་པར་མ་ཟད་ཡུལ་བདེན་པའི་སྐྱེ་
བ་མེད་པ་འདི་ཡང་རིགས་ཤེས་རྟོག་བཅས་དེ་ལ་ལྟོས་ཏེ་རྗེས་མཐུན་
པ་ཡིན་ཞེས་པ་དང་། དོན་དམ་བདེན་པ་ནི་བློ་འདི་ལ་ལྟོས་ཏེ་སྤྲོས་
པ་ཕྱོགས་གཅིག་ཙམ་དང་བྲལ་བའི་རྣམ་གྲངས་པའི་དོན་དམ་དང་།
མཉམ་བཞག་སོ་སོ་རང་རིག་པའི་ཡེ་ཤེས་ལ་ལྟོས་ཏེ་སྤྲོས་པ་ཐམས་
--- 124 ཕ



དངོས་གཞིའི་སྐབས་ཀྱི་འཁྲུལ་བ་དགག་པ།
ཅད་དང་བྲལ་བའི་རྣམ་གྲངས་མ་ཡིན་པའི་དོན་དམ་ཡིན་ཞེས་པའི་
དོན་ནོ། །
བློ་གཉིས་ཀྱིས་རྟོགས་ཚུལ་ལ་ཁྱད་པར་ཤིན་ཏུ་ཆེ་ན་ཡང་ཡུལ་
ལ་ཁྱད་པར་མི་འབྱེད་པར་རྟོག་གེ་འབར་བ་ལས་ཀྱང་གསུངས་ཏེ།
དོན་དམ་གསུམ་འཆད་པའི་སྐབས་སུ་དེ་ཉིད་ལས། ཡང་དོན་དམ་
པ་དང་མཐུན་པ་སྟེ། དོན་དམ་པ་རྟོགས་པ་དང་རྗེས་སུ་མཐུན་པའི་
ཤེས་རབ་ལ་དོན་དམ་པ་དེ་ཡོད་པས་དོན་དམ་པ་དང་མཐུན་པའོ། །
ཞེས་གསུངས་ལ། དོན་དམ་པ་དེ་ཡོད་པས་ཞེས་པས་ནི། ཤེས་
རབ་དེ་ལ་དོན་དམ་པ་ཞེས་བཏགས་པའི་རྒྱུ་མཚན་བསྟན་ལ། དེ་
ཡོད་ཚུལ་ནི་དོན་དམ་པ་ཤེས་རབ་དེའི་ཡུལ་དུ་ཡོད་པ་དང་། དོན་དམ་
པ་དེ་ཞེས་པའི་དེ་སྒྲ་ངོས་བཟུང་གི་ཕྲད་ཡིན་ལ་དེ་ཡང་གང་ལ་བསྙེག་
ན་གོང་དེ་མ་ཐག་བྱུང་བའི་དོན་ཡང་ཡིན་ལ་དམ་པ་ཡང་ཡིན་པས་
དོན་དམ་པའོ། །ཡང་ན་དམ་པའི་དོན་ཏེ་རྣམ་པར་མི་རྟོག་པའི་ཡེ་
ཤེས་དམ་པའི་དོན་ཡིན་པས་དམ་པའི་དོན་ནོ། ། ཞེས་པའི་སྐབས་
ནས་བསྟན་པའི་དོན་དམ་མཚན་ཉིད་པ་དེ་ལ་བསྙེག་པ་ནི་བསྙོན་དུ་
མེད་ཅིང་། དེས་ན་རྣམ་པར་མི་རྟོག་པའི་ཡེ་ཤེས་དམ་པའི་ཡུལ་དུ་གྱུར་
བའི་དོན་དམ་པ་དེ་ཉིད་རིགས་ཤེས་རྟོག་བཅས་ཀྱི་ཤེས་རབ་དེའི་
ཡུལ་དུ་ཡོད་པ་གཞུང་དེས་གསལ་བར་བསྟན་པ་ཡིན་པས་དོན་དམ་
- 125 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དངོས་གནས་པ་རིགས་ཤེས་རྟོག་བཅས་ཀྱི་ཡུལ་དུ་བྱེད་མི་ནུས་པར་
འདོད་པ་ནི་མུན་སྤྲུལ་ལོ། །ཡང་ན་བདེན་པའི་སྐྱེ་མེད་དང་མྱུ་གུ་
ཚོགས་པའི་མ་ཡིན་དགག་གི་སྟོང་བ་ལྟ་བུ་སྟོང་གཞི་སྣང་བའི་མིག་
ཤེས་ལ་ཡང་སྣང་དགོས་པས་རང་མངོན་སུམ་དུ་མཐོང་བའི་བློ་ངོར་
གཉིས་སྣང་དང་བཅས་པར་འཆར་གྱི་གཉིས་སྣང་དང་བྲལ་བར་མི་
འཆར་བས་དོན་དམ་བཏགས་པ་བ་དང་ཀུན་རྫོབ་མཚན་ཉིད་པ་ཡིན་
པ་དང༌། མྱུ་གུའི་སྟེང་དུ་བདེན་པའི་སྐྱེ་བ་བཀག་ཙམ་གྱི་མེད་དགག་གི་
སྟོང་བ་ནི། སྟོང་གཞི་སྣང་བའི་བློ་མངོན་སུམ་པ་ལ་མི་སྣང་བས་
རང་མངོན་སུམ་དུ་མཐོང་བའི་བློའི་ངོར་གཉིས་སྣང་དང་བྲལ་བར་
འཆར་གྱི་གཉིས་སྣང་དང་བཅས་པར་མི་འཆོར་བས་དོན་དམ་བདེན་
པ་མཚན་ཉིད་པ་ཡིན་པའི་དོན་ཡིན་ཏེ། བདེན་གཉིས་ལས། སྐྱེ་
བ་ལ་སོགས་བཀག་པ་ཡང་། །ཡང་དག་པ་དང་མཐུན་པའི་ཕྱིར། །
དོན་དམ་ཡིན་པར་ཁོ་བོ་འདོད། །ཅེས་གསུངས་ལ། བདེན་གཉིས་
རང་འགྲེལ་ལས། ཡང་དག་པའི་སྐྱེ་བ་ལ་སོགས་པ་དངོས་པོ་སྣང་
བ་ན་མི་སྣང་བས་ལོག་པའི་ཀུན་རྫོབ་ཡིན་པ་བཞིན་དུ། ཡང་དག་
པའི་སྐྱེ་བ་ལ་སོགས་པ་བཀག་པ་ཡང་དགག་གཞིའི་དངོས་པོ་སྣང་
བའི་བློ་ལ་མི་སྣང་བས་ལོག་པའི་ཀུན་རྫོབ་ཏུ་འགྱུར་རོ། ། ཞེས་པའི་
ལན་དུ་དངོས་པོའི་ངོ་བོ་དང་ཐ་མི་དད་པའི་ཕྱིར་མི་སྣང་བ་མ་ཡིན་
- 126 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཞེས་གསུངས་ཤིང༌། དགག་གཞིའི་སྟེང་དུ་དགག་བྱ་བཀག་པའི་
སྟོང་བ་མེད་དགག་དེ་ཉིད་དགག་གཞིའི་དངོས་པོ་སྣང་བའི་བློ་མངོན་
སུམ་པ་ལ་དངོས་སུ་སྣང་བ་རང་རྒྱུད་པས་ཀྱང་མི་བཞེད་པས་དེ་དག་
དགག་གཞི་སྣང་བའི་བློ་ལ་མི་སྣང་བ་མ་ཡིན་ཟེར་བ་མིན་གྱི་དགག་
གཞི་མྱུ་གུ་ལྟ་བུའི་སྟེང་དུ་ཡང་དག་པའི་སྐྱེ་བ་བཀག་པའི་མ་ཡིན་
དགག་གི་སྟོང་བ་ནི་དགག་གཞིའི་དངོས་པོ་གང་ལ་སྣང་བའི་བློ་དེ་ལ་
སྣང་བ་རང་རྒྱུད་པས་བཞེད་པས་དེ་འདྲའི་མ་ཡིན་དགག་གི་སྟོང་བ་
དེ་ཉིད་དགག་གཞིའི་དངོས་པོ་སྣང་བའི་བློ་ལ་མི་སྣང་བ་མ་ཡིན་ཞེས་
པའི་དོན་ཡིན་པས། བདེན་གཉིས་རང་འགྲེལ་གྱི་ལུང་འདིས་་་་་
མཐུན་ཡུལ་དོན་དམ་བདེན་པ་དང་མཐུན་རྒྱུའི་སྐྱེ་བ་ལ་སོགས་པ་
བཀག་པའི་སྟོང་བ་ལ། ཡང་དག་པའི་སྐྱེ་བ་སོགས་བཀག་པའི་མ་
ཡིན་དགག་གི་སྟོང་བ་བཞག་འདུག་གམ་མེད་དགག་གི་སྟོང་བ་བཞག་
འདུག་བློ་ཁ་ནང་དུ་ཕྱོགས་ལ་རྩ་འགྲེལ་རྣམས་ལ་ལེགས་པར་རྟོགས་
ཤིག དེས་ན་མྱུ་གུ་དང་བདེན་མེད་ཀྱི་ཚོགས་དོན་མ་ཡིན་དགག་ལྟ་
བུ་དོན་དམ་རྣམ་གྲངས་པ་དང་། མྱུ་གུ་བདེན་གྲུབ་བཀག་ཙམ་གྱི་
མེད་དགག་ལྟ་བུ་རྣམ་གྲངས་མ་ཡིན་པའི་དོན་དམ་ཡིན་ པ་ ཤར་་་་
གསུམ་མཁན་པོའི་གཞུང་རྣམས་ལེགས་པར་གུང་འགྲིག་པས་ཁྱོད་
ཀྱིས་བདེན་སྟོང་མེད་དགག་ཉིད་ཡོད་མེད་གང་ཡང་མིན་པའི་བརྗོད་
127 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བྲལ་དབུ་མ་ཆེན་པོ་དང་མཚུངས་པ་ལུང་དེ་དག་གི་དོན་དུ་འཆད་པ་
ནི་རྒྱ་གར་པཎ་ཆེན་གྱི་ལུགས་བཟང་རྒྱང་རིང་དུ་སྤངས་པའི་རྟོག་
བཟོ་ཁོ་ནའོ། །ཡང་ཁྱོད་ཀྱིས་བདེན་སྟོང་མེད་དགག་དེ་ཉིད་སྟོང་བ་
ཕྱང་ཆད་དུ་ཁས་ལེན་པ་དང་ཕྱང་ཆད་དེ་ཉིད་མེད་དགག་གི་མཐའ་
དེ་ལས་གྲོལ་བའི་དབུ་མ་ཆེན་པོ་དང་རིགས་མཚུངས་ཡིན་པར་སྨྲས་
པ་ཡང་ཤིན་ཏུ་ཡ་མཚན་ནོ། །
འདི་ལ་ཁོ་ བོས། བདེན་གྲུབ་བདེན་སྟོང་དང་རིགས་་་་་་་
མཚུངས་ཡིན། ཐོགས་རེག་ནམ་མཁའ་དང་རིགས་མཚུངས་ཡིན་
ཞེས་ སྨྲས་ན་ ཁྱོད་ལ་ལན་ ཡོད་དམ་མེད། མེད་ན་ནི་ དེར་ ཟད།
ཡོད་ན་ནི་མེད་དགག་གི་མཐའ་དེ་ཉིད་མཐའ་བྲལ་དབུ་མ་ཆེན་པོ་
དང་རིགས་མཚུངས་ཡིན་ཚུལ་ད་དུང་སྨྲ་དགོས་སོ། ། དབུ་མ་རང་
རྒྱུད་པས་ཁྱོད་ཀྱི་ཞེ་འདོད་ལྟར་གྱི་བློ་འདས་དབུ་མ་ཆེན་པོ་དེ་ཁས་
ལེན་པར་ཐལ། དེས་བདེན་སྟོང་མེད་དགག་དེ་ཉིད་བློ་འདས་དབུ་
མ་ཆེན་པོ་དེ་དང་རིགས་མཚུངས་ཡིན་པར་ཁས་ལེན་པའི་ཕྱིར་ཏེ།
རང་རྒྱུད་ཤར་བའི་གཞུང་དེ་དག་གི་དོན་འཆད་ཚུལ་འཐད་པའི་ཕྱིར།
འདོད་ན། ཐལ་རང་གཉིས་ཀྱི་ལྟ་བ་ལ་མཐོ་དམན་གྱི་ཁྱད་པར་
མེད་པར་ཐལ་ལོ། ། སྟོང་ཉིད་རྫུན་མ་ཞིག་བསྒོམ་ནས་འཕགས་ལམ་
ཐོབ། སྟོང་ཉིད་དངོས་མ་ཞིག་བསྒོམ་ནས་སངས་རྒྱས་པར་འདོད་
- 128 -



དངོས་གཞིའི་སྐབས་ཀྱི་འཁྲུལ་བ་དགག་པ།
པ་ཡང་ཞེན་ལྟས་བཅིངས་པའི་ཁས་ལེན་ཙམ་ཡིན་པས་སུ་ཞིག་གིས་
ཡིད་རྟོན་པར་ནུས། བདེན་མེད་ཆོས་ཅན། དོན་དམ་བདེན་པ་
བཏགས་པ་བ་ཡིན་པར་ཐལ། རིགས་ཤེས་རྟོག་བཅས་ལ་ལྟོས་ཏེ་
དོན་དམ་བཏགས་པ་བ་ཡིན་པའི་ཕྱིར་ན་མ་ཁྱབ་སྟེ། དེ་ནི་དཔེར་
ན། ཚད་མའི་ལུགས་ལ་སྒྲ་མི་རྟག་རྟོགས་ཀྱི་རྗེས་དཔག་དེ་སྒྲ་ལ་
ལྟོས་ཏེ་ཚད་མིན་གྱི་ཤེས་པ་ཡིན་ཡང་ཚད་མིན་གྱི་ཤེས་པ་མིན་པ་
བཞིན་ནོ། ། ཡང་སྟོང་ཉིད་ཆེན་པོ་སྒྲའི་ཡུལ་མིན་ན། སྟོང་ཉིད་
ཆེན་པོ་ཞེས་བརྗོད་པའི་སྒྲ་ཆོས་ཅན། སྟོང་ཉིད་ཆེན་པོའི་དངོས་
མིང་ མ་ ཡིན་ པར་ ཐལ། དམ་ བཅའ་ དེའི་ ཕྱིར། འདོད་ ན།
བུམ་པ་ཞེས་བརྗོད་པའི་སྒྲ་བུམ་པའི་དངོས་མིང་མ་ཡིན་པར་འགྱུར་
བས་དངོས་མིང་ཤེས་བྱ་ལ་མི་སྲིད་པར་འགྱུར་རོ། ། ཡང་སྟོང་ཉིད་
རྟོག་གེའི་ཡུལ་མ་ཡིན་པར་གསུངས་པའི་ཚིག་རིས་དབུ་མའི་གཞུང་
ཙམ་དུ་མ་ཟད་ཚད་མའི་བསྟན་བཅོས་རྣམས་སུའང་མང་དུ་ཡོད་དེ།
ཚད་མ་ཀུན་བཏུས་ལས། ཐུབ་པའི་དབང་བོའི་བསྟན་པ་ལས་ནི་
ཡུན་རིང་ཉམས་གྱུར་བ། །གང་ཡིན་རྟོག་གེའི་ལམ་གྱིས་ཆོས་ཉིད་
བགྲོད་པར་བྱེད་མ་ཡིན། །དེ་ལྟ་ན་ཡང་དེ་བཞིན་གཤེགས་པའི་རྟོག་
གེའི་མཚན་ཉིད་ནི། །གལ་ཏེ་རྣམ་པར་འགྱུར་བ་འགྲོ་བར་བྱེད་དམ་
བརྟག་པར་གྱིས། །ཞེས་གསུངས་པ་ལྟར་སྤྱིར་རྟོག་གེ་ལ་འཇོག་ཚུལ་
ཡ་བ་ལ 129-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
གཉིས་ཡོད་པའི་ཕྱི་རོལ་བས་སྒྲོ་བཏགས་པ་ཙམ་གྱི་སྒོ་ནས་བཞག་
པའི་རྟོག་གེ་དེ་ནི་ཆོས་ཉིད་རྟོགས་པའི་ ཐབས་སུ་མི་འགྲོ་བ་དང༌།
མདོ་སྡེ་རྒྱན་ལས། རྟོག་གེ་རྟེན་ཅིང་མ་ངེས་ལ། །མ་ཁྱབ་ཀུན་རྫོབ་
སྐྱོ་བ་ཅན། །བྱིས་པ་ལ་ནི་བརྟེན་པར་འདོད། ། ཅེས་དེ་ཁོ་ན་ཉིད་
དོན་སྤྱི་ཙམ་བཟུང་བའི་སྒོ་ནས་རྟོག་པས་ངེས་དགོས་ཀྱི། མངོན་དུ་
མ་གྱུར་བ་ལ་རྟོག་གེར་བྱས་པ་དང༌། སྐབས་འདིར་ཡང་དེ་བཞིན་
གཤེགས་པའི་རྟོག་གེ་ཞེས་འབྱུང་བའི་སྟོན་པ་ཐམས་ཅད་མཁྱེན་པའི་
རྗེས་སུ་འབྲངས་ནས་བཞག་པའི་རྟོག་གེ་ནི་ཆོས་ཉིད་རྟོགས་ པའི་
ཐབས་སུ་འགྲོ་བར་ཡང་བཤད་ལ། ཀུན་བཏུས་ རང་འགྲེལ་དུ།
མུ་སྟེགས་པའི་འདོད་པ་སྙིང་བོ་མེད་པའི་ཕྱིར། དེར་ཞེན་པ་རྣམས་
བཟློག་པའི་དོན་དུ་འདི་བརྩམས་ པ་ཡིན་གྱི། འདི་ཙམ་གྱིས་དེ་
བཞིན་གཤེགས་པའི་བསྟན་པ་ལ་ཞུགས་པའི་དོན་དུ་ནི་མ་ཡིན་ཏེ།
དེའི་ཆོས་ནི་རྟོག་གེའི་ཡུལ་མ་ཡིན་པའི་ཕྱིར་རོ། ། ཞེས་གསུངས་ལ།
དེའི་དོན་ནི་མུ་སྟེགས་ པ་ སོགས་ཀྱི་འདོད་པས་བཏགས་པའི་སྒྲོ་་་་
འདོགས་ཀུན་བཏགས་གཉིས་བཟློག་ནས། བདག་མེད་པ་རྣམ་པ་
གཉིས་ཀྱི་དོན་རྟོགས་པའི་རྗེས་དཔག་བསྐྱེད་པའི་དོན་དུ་ཀུན་ལས་
བཏུས་པ་འདི་བརྩམས་པ་ཡིན་གྱི་འོན་ཀྱང་དེ་ཙམ་གྱིས་དེ་བཞིན་
གཤེགས་པའི་རྟོགས་པའི་བསྟན་པ་ལ་ཞུགས་ནས། ཆོས་ཉིད་རང་
- 130 -



དངོས་གཞིའི་སྐབས་ཀྱི་འཁྲུལ་བ་དགག་པ།
གི་ངོ་བོ་གཉིས་སྣང་ཐམས་ཅད་དང་བྲལ་བའི་དོན་ཇི་ལྟ་བ་བཞིན་དུ་
མཐོང་བ་ནི་མ་ཡིན་ཏེ། ཆོས་ཉིད་དེའི་ཆོས་ནི་གཉིས་སྣང་ཐམས་
ཅད་དང་བྲལ་བའི་སྒོ་ནས་རྟོག་གེའི་ཡུལ་མ་ཡིན་ཕྱིར་རོ། །ཞེས་བྱ་བ་
འདི་ཡིན་པས་ཆོས་ཉིད་དེ་འཇོག་ཚུལ་གཉིས་པའི་དབང་དུ་བྱས་པའི་
རྟོག་གེའི་ཡུལ་མ་ཡིན་པ་ནི་གཉིས་སྣང་དང་བྲལ་བའི་སྒོ་ནས་ཡུལ་དུ་
བྱེད་མི་ནུས་པ་ལ་བྱ་ལ། འཇོག་ཚུལ་དང་པོའི་དབང་དུ་བྱས་ན་ནི་
རྟོགས་བྱ་ཙམ་ཡང་མིན་པ་ནི་ལུང་དེ་དག་གི་དོན་ཡིན་ནོ། །ཆོས་ཉིད་
ལ་ཕྲ་རགས་ཀྱི་ཁྱད་པར་ཡོད་ན་ཡང་ཆོས་ཉིད་རྟོག་གེའི་ཡུལ་དུ་བྱེད་
ནུས་མི་ནུས་ཀྱི་ཚུལ་ལ་དབུ་སེམས་ཀྱི་ཤིང་རྟ་ཆེན་པོ་རྣམས་བཞེད་
དགོངས་ཆུ་ཀླུང་གཅིག་འདྲེས་སུ་གྱུར་བ་ཡིན་པས་འདི་ལ་ད་དུང་
སྐྱོན་བརྗོད་པ་ནི། དཔལ་ལྡན་ཆོས་གྲགས་ཀྱིས། འདི་ལ་ཡང་
རྗེས་སུ་བརྗོད་པ་ཡོད། ། དེས་ན་ངན་པའི་མུན་པས་ཁྱབ། ། ཅེས་
གསུངས་པ་ལྟར་ལྟ་བ་ངན་པའི་སྙིགས་མ་ཤིན་ཏུ་བདོ་བའི་དན་་་་
རྟགས་འཁྲུལ་མེད་དུ་དཔྱོད་ལྡན་རྣམས་ཀྱིས་ཤེས་པར་བྱའོ། ། སྟོང་
ཉིད་ཆོས་ཅན། རྗེས་དཔག་གི་གཞལ་བྱ་ཡིན་པར་ཐལ། ལྐོག་
གྱུར་ཡིན་པའི་ཕྱིར། དེར་ཐལ། རྟོག་བཅས་ཀྱི་བློ་ངོར་འཆར་མི་
ནུས་པའི་གསང་བ་ཞིག་ཡིན་པའི་ཕྱིར། རྟགས་ཁས། ཁྱབ་སྟེ།
སྤྱིར་ཡོད་ཀྱང་ཕལ་ཆེར་ལ་མངོན་དུ་གྱུར་མི་ནུས་པ་ཞིག་ལ་གསང་བ་
- 131-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཞེས་པའི་ཐ་སྙད་འདི་འཇུག་པའི་ཕྱིར། དེ་ལྟ་མིན་ན་རི་བོང་རྭ་
ཡང་གསང་བ་ཞིག་ཡིན་པར་ཁས་ལེན་དགོས་པར་འགྱུར་རོ། ། རྩ་
བའི་ཐལ་འགྱུར་ལ་ཁྱབ་པ་མེད་ན་ནི། ཚད་མ་ཡིན་ན་མངོན་སུམ་
གྱི་ཚད་མ་ཡིན་པས་ཁྱབ་པ་ཁས་བླངས་པ་ཡིན་པས་ཟན་རྟགས་སྒྲིལ་
མ་དགོས་པར་དྲང་སྲོང་འཇིག་རྟེན་མིག་གི་སྤྲུལ་སྐུར་ཐག་ཆོད་པ་
ཡིན་པས་ཚུ་རོལ་མཛེས་པ་བ་རྣམས་ཀྱི་ གྲལ་དབུ་ལ་བཞུགས་ཤིག
འོན་ཀྱང་ཁྱོད་ལ་ཡོད་པ་ཡང་མ་ཡིན་མེད་པ་ཡང་མ་ཡིན་སྟོང་བ་ཡང་
མ་ཡིན་མི་སྟོང་བ་ཡང་མ་ཡིན་ཞེས་སོགས་ཅི་ཡིན་འདི་ཡིན་མེད་པའི་
སྨྱོན་པའི་ཆིག་ལབ་མང་ན་འདི་སྨྱོ་འབོག་གདོན་གྱིས་གཟིར་བའོ་སྙམ་
སྟེ་པགས་བྱེའུ་འདབ་ཆགས་ཀྱིས་སྤངས་པ་ལྟར་དུ་དྲང་སྲོང་འཇིག་
རྟེན་མིག་གི་སློབ་མ་རྣམས་ཀྱིས་ཀྱང་སྤོང་ཉེན་ཡོད་པས་ཤིན་ ཏུ་་་
གཟབ་དགོས་པར་ཡོད་དོ། །དེ་ཁོ་ན་ཉིད་ཤིན་ཏུ་རྟོགས་དཀའ་ཞིང་
མ་རྟོགས་ན་འཁོར་བ་ལས་མི་གྲོལ་བར་གཟིགས་ནས་སྟོན་པ་ཐུགས་
རྗེ་ཅན་དང་ཀླུ་སྒྲུབ་ཡབ་སྲས་སོགས་ཀྱིས་རིགས་པ་བརྒྱ་ཕྲག་མང་
བོས་དེ་ཁོ་ན་ཉིད་གཏན་ལ་འབེབ་པར་མཛད་ཅིང་དེ་དག་ཀྱང་སོ་སོ་
སྐྱེ་བོ་རྣམས་ཀྱིས་སྟོང་ཉིད་རྟོགས་པའི་ ཐབས་ ཤ་ སྟག་ ཏུ་སྣང་བས་
རྟོག་གེའི་རིགས་པས་སྟོང་ཉིད་གཞལ་མི་ནུས་པར་སྨྲ་ཞིང༌། དབུ་
མའི་རིགས་པ་དང་རྟོག་གེའི་རིགས་པ་གཉིས་ཚ་གྲང་ལྟར་འགལ་བར་
ཡབ་ཁ 132 -



དངོས་གཞིའི་སྐབས་ཀྱི་འཁྲུལ་བ་དགག་པ།
འདོད་པ་ནི། སྤྱིར་རྟོག་གེའི་རིགས་པ་ལ་ཕྱི་རོལ་བའི་སྒྲོ་བཏགས་
པ་ཙམ་གྱི་རྟོག་གེའི་རིགས་པ་དང་། རང་སྡེ་གྲུབ་མཐའ་འོག་མའི་
འདོད་པ་ཐུན་མོང་མ་ཡིན་པས་བཏགས་པའི་རྟོག་གེའི་རིགས་པ་
དང་། དེ་ཁོ་ན་ཉིད་གཏན་ལ་འབེབ་པ་ལ་ཉེ་བར་མཁོ་བའི་དབུ་
མའི་རིགས་པ་དང་རྟོག་གེའི་རིགས་པ་གཉིས་ཀ་ཡིན་པ་སོགས་དུ་མ་
ཞིག་ཡོད་ན་ཡང་ཤེས་བྱ་ནམ་མཁའི་དཀྱིལ་འཁོར་གཞལ་བ་ལ་བློ་
གྲོས་ཁབ་མིག་ལྟར་དོག་པ་ཁྱོད་ཀྱིས། རྟོག་གེའི་རིགས་པ་ཞེས་པ་
དབུ་མ་བས་གཏན་མི་འདོད་པའི་རིགས་པ་འགལ་འདུ་ཅན་ཞིག་ཏུ་
གོ་འདུག་པ་ནི་གསུང་རབ་ཀྱི་བརྡ་ལ་བྱང་བའི་མཁས་པ་དག་གི་ཤིན་
ཏུ་ཁྲེལ་བའི་གནས་སོ། ། ཁྱོད་ཀྱིས་ཆོས་ཉིད་རྟོག་གེའི་རིགས་པས་
གཏན་ལ་འབེབ་མི་ནུས་པའི་ཤེས་བྱེད་དུ་ཕྱོགས་གླང་གིས། གང་
ཞིག་རྟོག་གེའི་ལམ་ལས་ཆོས་ཉིད་དུ་ཁྲིད་ན། །ཐུབ་པའི་བསྟན་ལས་
ཆེར་བསྲིང་ཉམས་པར་བྱས་པ་ཡིན། །ཞེས་གསུངས་པ་འདི་དྲངས་
པ་ནི་ཤིན་ཏུ་མ་འབྲེལ་བ་ཆེན་པོ་སྟེ། དེ་ནི་སྔར་དྲངས་པའི་ཀུན་
བཏུས་ཀྱི་ལུང་དེས་ཐུབ་དབང་གི་བསྟན་པ་ལས་ཉམས་པའི་ཕྱི་རོལ་
མུ་སྟེགས་པའི་རྟོག་གེའི་ལམ་གྱིས་ཆོས་ཉིད་དུ་ཁྲིད་མི་ནུས་པ་དང༌།
དེ་བཞིན་གཤེགས་པས་གསུངས་པའི་རྟོག་གེ་ནི་ཆོས་ཉིད་རྟོགས་པའི་
ཐབས་དམ་པར་འགྱུར་བ་སོགས་གང་ཞིག་ཆོས་ཉིད་དུ་ཁྲིད་ནུས་པའི་
- 133 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
རྟོག་གེ་ཡིན་པ་དང༌། གང་ཞིག་ཆོས་ཉིད་དུ་ཁྲིད་མི་ནུས་པའི་རྟོག་
གེ་ཡིན་པའི་ཁྱད་པར་གསལ་བར་བཤད་པ་འདི་ཙམ་ཡང་མ་མཐོང་
བར་བྱུང་རྒྱལ་དུ་སྨྲས་པ་ཙམ་ཡིན་པའི་ཕྱིར། ཁྱོད་ཀྱིས་འདི་རིགས་
པ་ཡ་མེད་ཅིག་ཏུ་རློམ་འདུག་ན་ཡང་དོན་བསྡུའི་ཐལ་ངག་ཏུ་བཀོད་
ན། རྟོག་གེའི་ལམ་གྱིས་ཆོས་ཉིད་དུ་ཁྲིད་མི་ནུས་པར་ཐལ། མུ་
སྟེགས་བྱེད་ཀྱིས་བཟོས་པའི་རྟོག་གེའི་ལམ་གྱིས་ཆོས་ཉིད་དུ་ཁྲིད་མི་
ནུས་པའི་ཕྱིར། ཞེས་བྱ་བ་འདི་ཡིན་པས་ཁྱོད་ཉིད་ཐལ་སྦྱོར་རིགས་
ལམ་ལ་རྒྱུས་མེད་བཞིན་དུ་རིགས་ཚུལ་མཁས་པའི་དགའ་སྟོན་ལ་ཅི་
དགར་ལོངས་སྤྱོད་པའི་སྟོན་བཟང་ཚར་དུ་དངར་བའི་མདུན་སར་
རྒན་པོ་ སོ་མེད་ཀྱིས་ཟས་ཟ་བ་ལྟ་བུའི་རིགས་པ་འུ་ཐུག་འདི་འདྲ་
གཏོང་རྒྱུར་ངོ་མི་གནོང་ངམ། འདི་ལ་ཁོ་བོ་ཅག་གིས་ཁྱབ་འགལ་
གྱི་ལན་བྲག་སྐད་འཆའ་བ་ཞིག་བཏབ་ན་ཁྱོད་ཉིད་ཁ་གདངས་མིག་
སྒོར་གྱི་བཟོ་ལྟ་ཐོན་པའི་འཇིམ་གཟུགས་ལྟར་ལྐུགས་པ་ཀླད་མེད་ཀྱི་
བརྟུལ་ཞུགས་འཛིན་ཏུ་འཇུག་རྒྱུར་ཚེགས་མི་འདུག་ནའང་། དེ་
ལྟར་མི་བྱེད་པའི་ལྐོག་རྔན་གུས་ལུགས་ཀྱི་ཞུ་གསོལ་བགྱིས་ན། གང་
ཉིད་སྤྲུལ་སྐུ་ཞིག་ཡིན་སྟབས་གཞན་གྱི་མཐོང་ལམ་དུ་རྐུན་རྫས་ངོ་
སྤྲོད་ཀྱི་ཁ་སྐྱེངས་མི་བཟོ་བའི་ངོ་སོ་བྱིན་ཆོག ཁྱོད་ཀྱིས་གོང་འོག་
ཀུན་ཏུ་གངས་ལྗོངས་རྒྱལ་བ་གཉིས་པའི་འཁྲུལ་བྲལ་གསེར་སྦྱངས་
- 134 -



དངོས་གཞིའི་སྐབས་ཀྱི་འཁྲུལ་བ་དགག་པ།
བཙོ་མའི་རིང་ལུགས་ལ་ཕྲག་དོག་ཚེར་མས་བློ་མིག་ཡོངས་སུ་དཀྲུགས་
ཏེ་ལུགས་དང་མི་མཐུན་པར་རྒོལ་མཁན་ས་སྐྱའི་མཁས་པ་གོ་རམས་
་པ་དང་གསེར་མདོག་པཎ་ཆེན་གྱི་བཤད་སྲོལ་ཀླུ་སྒྲུབ་ཡབ་སྲས་ཀྱི་
ལམ་བཟང་དང་བརྒལ་བར་བདེན་ཁ་ཡང་ཡང་སྟེར་བ་འདིས་ནི།
སློབ་དཔོན་བྷ་བྱས། ཞེས་སྡང་ཤ་རུལ་སྒྲེགས་པ་དེ། །ང་རྒྱལ་མ་ཞུ་
སྟོན་པ་ཡིན། །ཞེས་ཤ་རུལ་གྱི་སྒྲེགས་པས་མ་ཞུ་བ་སྟོན་པར་གསུངས་
པ་བཞིན་དུ་ཁྱོད་ཉིད་སློབ་དཔོན་པདྨ་ཀ་ར་དང་ཐུགས་རྒྱུད་གཅིག་
ཏུ་གྱུར་བ་རྗེ་ཐམས་ཅད་མཁྱེན་པས་དབུ་མའི་ལྟ་དགོངས་འགྲེལ་ཚུལ་
ལ་ཤིན་ཏུ་སྡང་བའི་ཀུན་སློང་ཅན་དུ་གསལ་བར་བྱས་ཡོད་དོ། །ས་
སྐྱའི་མཁས་པ་རྣམ་གཉིས་ཀྱི་བཤད་སྲོལ་རྒྱ་གར་པཎ་ཆེན་གྱི་ལུགས་
དང་མི་མཐུན་སྟབས་འབྲས་སྤུངས་ཆོས་རྗེ་འཇམ་དབྱངས་དགའ་བློ་
དང་། འཇམ་དཔལ་དབྱངས་དངོས་སེ་ར་ཇེ་བཙུན་ཆོས་ཀྱི་རྒྱལ་
མཚན་སོགས་རྒྱུན་དྲུག་མཆོག་གཉིས་ཀྱི་ཡོན་ཏན་གཅིག་ཏུ་སྤུངས་པ་
ལྟ་བུའི་ངེས་དོན་མཁས་པའི་ཁྱུ་མཆོག་མང་བོས་ནམ་མཁའ་ལྡིང་གིས་
དུག་སྦྲུལ་འཇོམས་པ་ལྟར་ལུང་རིགས་རྣམ་པར་དག་པས་ཚར་བཅད་
པར་ཡིད་མི་ཆེས་ན་ཡང་། གོང་ས་ལྔ་བ་ཆེན་པོས་ཀུན་མཁྱེན་གོ་བོ་
དང་པཎ་ཆེན་ཤཱཀ་མཆོག་གི་ཡིག་ཆ་ལ་ ཨ་ ཕའི་གསོལ་ཞལ་གཙང་
བའི་སྐྱོ་མ་སྔ་བཙན་མང་མོད། གཟུར་གནས་ཤིག་གིས་བརྟགས་ཚེ་
ཡཁ 135-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཀུན་མཁྱེན་ཀླུ་སྒྲུབ་རྒྱ་མཚོ་དང་པཎ་ཆེན་ངག་དབང་ཆོས་གྲགས་ཀྱི་
ཡིག་ཆ་གཉིས་ཚིག་དོན་བཟང་བར་མངོན་ཞེས་ས་སྐྱའི་མཁས་པ་གོ་
ཤཱག་རྣམ་གཉིས་ཀྱི་ཡིག་ཆ་ཚད་ལྡན་དུ་བཞེད་མི་འདུག་པ་འདི་ལ་
ཡིད་ཅུང་ཙམ་ཞིག་ཆེས་ན་མི་རིགས་སམ། ཁྱོད་ལ་བརྟག་ཐུབ་ཚད་
ལྡན་གྱི་ཁུངས་བཅོལ་སའི་རང་ལུགས་ངེས་གཏན་ཞིག་མེད་པར་རྗེ་
རིན་པོ་ཆེ་ལ་རྒོལ་མཁན་གྱི་མཁས་པ་གྲུབ་མཐའ་གང་འདྲ་ཞིག་གི་
ཁོངས་སུ་ཡོད་ན་ཡང་ཁྱི་དང་གློ་བ་ཕྲད་པ་ལྟར་དེ་དག་གི་ལུང་དྲངས་
རྐྱང་བྱེད་པའི་གཏད་སོ་བྲལ་བའི་གཡས་རྒྱུགས་གཡོན་རྒྱུགས་ཀྱི་་
གཤིས་ངན་འདི། སྔ་འགྱུར་རྙིང་མའི་གྲུབ་མཐའ་ལ་ཤིན་ཏུ་རྒྱུས་ཆེ་
བའི་ལྟ་བ་ཁོངས་ཡངས་རྣམས་ཀྱིས་མཐོང་ན་ཤིན་ཏུ་ཁོ་ཆད་པར་མི་
འགྱུར་རམ། ཡང་དོན་དམ་གྱི་ངོ་བོ་ནི། ། ཚོགས་སྦྱོར་གྱི་གནས་
སྐབས་སུ་ཡོད་ངེས་སྙམ་དུ་ཡིད་དཔྱོད་ཀྱིས་མོས་པ་ཙམ་ལས་ཚད་
མས་ རྟོགས་མི་ནུས་པར་འདོད་པ་དང༌། སོ་སོ་སྐྱེ་བོའི་གནས་་་་
སྐབས་སུ་དོན་དམ་དཔྱོད་བྱེད་ཀྱི་ཚད་མ་ཁས་བླངས་པ་ཡང་ནང་
འགལ་ལོ། །ཡང་ཁོ་ན་རེ། རང་གི་རྣ་བར་འགྲོ་ཞིང་ཡིད་ལ་འཕྲོད་
པའི་སྒྲ་དོན་ཞིག་མཐར་ཐུག་གི་གནས་ལུགས་སུ་ངོས་འཛིན་ན་་་་་
འཕགས་ པའི་མཉམ་བཞག་ཐོབ་པ་ལ་དགོས་པ་ཅི་ཡང་མེད་པར་
འགྱུར་ཞེས་ཀྱང་ཟེར། ངོ་མ་གདོན་གྱིས་བརླམས་པའམ་ཆང་གིས་
- 136 -



དངོས་གཞིའི་སྐབས་ཀྱི་འཁྲུལ་བ་དགག་པ།
མྱོས་པའི་ལབ་བརྡོལ་འབའ་ཞིག་སྟེ། ཁྱོད་ཀྱིས་དགག་པ་བཏང་
ཚད་འདི་འདྲ་ཤ་སྟག་དུ་ཟད། སྟོང་ཉིད་ཀྱི་སྒྲ་དོན་གནས་ལུགས་
མཐར་ཐུག་ཡིན་པར་ནི་ཁོ་བོ་ཅག་གིས་རྨི་ལམ་དུ་ཡང་རྨིས་མ་མྱོང་ལ།
དོན་དང་དོན་སྤྱི་གཅིག་ཏུ་བསྲེས་ཏེ་་རྟོག་པའི་སྣང་ཡུལ་དང་འཛིན་
སྟངས་ཀྱི་ཡུལ་གྱི་ཁྱད་པར་འབྱེད་མི་ཤེས་པ་འདི་ནི་རྙིང་མའི་རྗེས་
འབྲང་དུ་རློམ་པ་དག་གི་ངོ་ཚའོ། །གལ་ཏེ་སོ་སྐྱེའི་གནས་སྐབས་སུ་
སྟོང་ཉིད་གཉིས་སྣང་མ་ལོག་པའི་ཚུལ་གྱིས་རྟོགས་ན་གཉིས་སྣང་ལོག་
པའི་འཕགས་པའི་མཉམ་བཞག་ཐོབ་པ་ལ་དགོས་པ་མེད་པར་འགྱུར་
ཟེར་བ་ཡིན་ན་ནི། རབ་རིབ་ཅན་གྱིས་མདུན་གྱི་ནམ་མཁར་སྐྲ་
ཤད་མེད་པའི་རྒྱུ་མཚན་གཞན་གྱིས་བསྙད་ཅིང་རང་གིས་བསམ་པ་
ལས་སྐྲ་ཤད་དུ་སྣང་བ་མ་ལོག་པའི་སྒོ་ནས་སྐྲ་ཤད་མེད་པ་རྟོགས་ན།
སྐྲ་ཤད་དུ་སྣང་བ་ལོག་པའི་སྒོ་ནས་སྐྲ་ཤད་མེད་པ་རྟོགས་པའི་གནས་
སྐབས་འཐོབ་པར་བྱ་བའི་ཕྱིར་རབ་རིབ་ཀྱི་ནད་སེལ་བའི་རྩོལ་བ་
བསྟེན་པ་སོགས་དོན་མེད་པར་འགྱུར་ཞེས་པ་དང་འདྲ་བས་དེ་ལས་
བཞད་གད་ཆེ་བ་ཅི་ཞིག་ཡོད། སོ་སྐྱེའི་གནས་སྐབས་སུ་དོན་དམ་
དཔྱོད་བྱེད་ཀྱི་ཚད་མ་འཇོག་ན། དེ་ཉིད་རྗེས་དཔག་ཚད་མ་ལས་
འོས་མེད་ལ་དེ་ལྟ་ན་ཚད་མ་དང་འཁྲུལ་ཤེས་ཀྱི་གཞི་མཐུན་མེད་ཅེས་
མ་སྨྲ་ཞིག ཡང་རྩ་ཤེས་སོགས་ཐལ་འགྱུར་བའི་རྫོང་ཆེན་བཅོ་ལྔ་
ཁས་ལ 137 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
ལས་ཚིག་གཅིག་གིས་མི་བསླུ་བའི་ ཤེས་པ་ཚད་མའི་མཚན་ཉིད་དུ་
བསྟན་ཡོད་པ་སུས་རྙེད་ནུས་ཚེ་ཁོ་བོས་ལུས་ཐལ་མོ་དང་བཅས་པའི་
སྒོ་ནས་རྟོག་གེ་བ་ཁྱེད་ཅག་གི་ཞབས་སེན་རྡུལ་དང་བཅས་པ་ལ་མགོ་
བོས་ཕྱག་འཚལ་ཞིང་མངའ་གསོལ་གཟེངས་བསྟོད་བགྱི་བར་ད་ལྟ་
ཉིད་དུ་དམ་བཅའ་པའི་སྤོབས་པ་ཡོད་དོ་ཞེས་དགྲ་མ་སླེབས་གོང་གི་
སྡར་མ་ཁ་སྤུང་གིས་དཔའ་སྐད་འདི་ལྟར་འདོན་ནོ། ། ལུང་རིགས་
དཔའ་རྩལ་རྫོགས་པའི་ཕལ་རྒོལ་དང་རལ་ཁ་སྤྲོད་པའི་ཉམས་མྱོང་ཅི་
ཡང་ལྡན་ཞིང་གཡུལ་འཐབ་མན་ངག་གི་ཞལ་ཤེས་སྙིང་ལ་སིམ་པ་ཁོ་
བོས་དགྲ་བོ་སྡར་མ་འདིའི་མགོ་བོ་ས་ལ་འཕེན་པའི་ཉམས་འགྱུར་ལ་
དཔྱོད་ལྡན་རྣམས་ཀྱིས་ལེགས་པར་གཟིགས་ ཤིག རྟོག་གེ་་་་་
རྣམས་ཀྱིས་དབང་ཤེས་ལྔ་བོ་ཡུལ་ལྔའི་རང་མཚན་ལ་ཚད་མར་འདོད་
པ་འགོག་སྐབས། བཞི་བརྒྱ་བའི་འགྲེལ་བ་ལས། དེ་ནི་མི་བསླུ་བ་
མ་ཡིན་ཏེ། རྣམ་པ་གཞན་དུ་གནས་པའི་དངོས་པོ་ལ་རྣམ་པ་
གཞན་དུ་སྣང་བའི་ཕྱིར། །ཞེས་གནས་ཚུལ་དང་སྣང་ཚུལ་མི་མཐུན་
པར་སྣང་བའི་རྒྱུ་མཚན་གྱིས་མི་བསླུ་བ་ཡིན་པ་བཀག་སྟེ་ཚད་མ་ཡིན་
པ་བཀག་འདུག་ལ། མི་བསླུ་བ་བཀག་པས་ཚད་མ་ཡིན་པ་འགོག་
ནུས་པ་ཡང་མི་བསླུ་བའི་ཤེས་པ་ཚད་མའི་མཚན་ཉིད་ཡིན་པའི་རྒྱུ་
མཚན་འདི་ལ་ཐུག་ཡོད་པ་མི་བསླུ་བའི་ཤེས་པ་ནི་འཇིག་རྟེན་ན་ཚད་
ཁཁ 138 ཡས་



དངོས་གཞིའི་སྐབས་ཀྱི་འཁྲུལ་བ་དགག་པ།
མ་ཉིད་དུ་མཐོང་ན་ཞེས་པའི་ཚིག་འདིས་གསལ་བར་བྱས་ཡོད་པའི་
ཕྱིར་ཏེ། མཐོང་ན་ཞེས་པའི་ན་སྒྲ་དེ་སྨྲ་སྒོ་མཚོན་ཆ་ལས། ན་
ཞེས་བྱ་བའི་ཚིག་གི་དོན། ། དམིགས་ཀྱིས་འབྱེད་དང་རྒྱུ་མཚན་
དང་། །ཞེས་ན་སྒྲ་དོན་བཅུ་བཞི་ལ་འཇུག་པར་བཤད་པའི་རྒྱུ་མཚན་
ལ་འཇུག་པའི་སྐབས་ཡིན་པའི་ཕྱིར། ལེགས་པར་བཤད་པའོ། །
ཐལ་འགྱུར་བས་མི་བསླུ་བའི་ཤེས་པ་ཚད་མའི་མཚད་ཉིད་དུ་མི་་་
འདོད་ན་ནི་སྐབས་འདིར་མི་བསླུ་བ་བཀག་སྟེ་ཚད་མ་ཡིན་པ་བཀག་
པ་ལ་འབྲེལ་ཅི་ཡང་མེད་ལ། འཇུག་འགྲེལ་ལས། དེ་ལྟར་ན་དེ་ཁོ་
ན་ཉིད་བསམ་པ་ལ་འཕགས་པ་རྣམས་ཁོ་ན་ཚད་མ་ཡིན་གྱི། ཞེས་
མཉམ་བཞག་རྣམ་པར་མི་རྟོག་པའི་ཡེ་ཤེས་དེ་ཁོ་ན་ཉིད་ལ་མི་བསླུ་བ་
ཡིན་པའི་རྒྱུ་མཚན་གྱིས་དེ་ལ་ཚད་མ་ཡིན་པར་གསུངས་པ་དང་། ཚིག་
གསལ་ལས། དེ་ཉིད་ཀྱི་ཕྱིར་མཁས་པ་དག་ནི་སངས་རྒྱས་བཅོམ་
ལྡན་འདས་ཁོ་ནའི་གསུང་ཚད་མར་གཅོད་པར་བྱེད་དེ། འཐད་པ་
དང་བཅས་པས་མི་བསླུ་བའི་ཕྱིར་རོ། ། ཞེས་མི་བསླུ་བའི་རྒྱུ་མཚན་
གྱིས་ཚད་མར་བསྒྲུབས་པ་ཡང་འབྲེལ་མེད་དུ་འགྱུར་རོ། ། གཞུང་
འདི་དག་གིས་མི་བསླུ་བའི་ ཤེས་ པ་དང་མི་བསླུ་བའི་ངག་མིན་ན།
རིམ་པ་བཞིན་ཤེས་པ་ཚད་མ་དང་ངག་ཚད་མ་མིན་དགོས་ལ། མི་
བསླུ་བའི་ཤེས་པ་དང་མི་བསླུ་བའི་ངག་ཡིན་ན། ཤེས་པ་ཚད་མ་
- 139 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དང་ངག་ཚད་མ་ཡིན་དགོས་པར་བསྟན་པ་ནི་བསྙོན་དུ་མེད་ཅིང་།
དེ་ལྟར་དགོས་པ་ཡང་མི་བསླུ་བའི་ཤེས་པ་དང་ཚད་མ་ལ་གོ་བྱ་གོ་བྱེད་
ཀྱི་འབྲེལ་བ་ཡོད་པའི་གནད་ཀྱིས་ཡིན་ཞིང་། དེ་གཉིས་གོ་བྱ་གོ་
བྱེད་དུ་གཞུང་འདི་དག་གིས་བསྟན་ཀྱང་མཚན་མཚོན་དུ་མ་བསྟན་
ཞེས་སྨྲ་ན་ནི་ཚིག་ཙམ་ལ་སྡང་བ་ཡིན་པས་སྙིང་བོ་ཅི་ཡོད། དེས་ན།
འདུས་བྱས་ཐམས་ཅད་བསླུ་བའི་ཆོས། ། ཞེས་བསླུ་ལུགས་དེ་ཡང་
ཡུལ་ལ་སྦྱར་ན་སྣང་ཚུལ་དང་གནས་ཚུལ་མི་མཐུན་པ་ལ་བྱེད་པ་དང་།
ཡུལ་ཅན་ཤེས་པ་ལ་སྦྱར་ན་ཕྱིན་ཅི་ལོག་ཏུ་བཟུང་བ་ཞིག་དགོས་ཀྱི་
འཁྲུལ་བ་ཙམ་གྱིས་མི་ཆོག་ལ། འདུས་བྱས་ཐམས་ ཅད་སླུ་བར་
བཤད་པའི་དངོས་བསྟན་དང་ཚད་མ་འགལ་ན་རྣམ་མཁྱེན་ཡང་ཚད་
མ་མིན་པར་ཁས་ལེན་དགོས་པས། མངོན་རྗེས་གཉིས་འདོད་ཚད་
མ་མི་འདོད་འགལ། ། ཞེས་པའི་འགལ་ཁུར་ཆེན་པོ་དེ་ཕྲག་ཏུ་བཞེས་
དགོས་པར་འགྱུར་རོ། །འདུས་བྱས་ཐམས་ཅད་བསླུ་བར་བཤད་པ་
དང་། ཚད་མ་མི་བསླུ་བར་བཤད་པ་དང་། དཔའ་བོས་ཀུན་རྫོབ་
བྱང་ཆུབ་སེམས་སྒོམ་པདྨ་སྤུངས་པ་ལས། ནགས་ཚོགས་རྒྱུ་འབྲས་
སོ་སོ་ཡིས། །ཀུན་རྫོབ་བསླུ་བ་མེད་པ་ སྟོན། ། ཞེས་ཀུན་རྫོབ་བསླུ་
མེད་དུ་བཤད་པ་དང་། ཁྱོད་ཀྱིས་ཀྱང་ཆོས་ཅན་རྒྱུ་འབྲས་བསླུ་བ་
མེད་པ་ཞེས་བཤད་པའི་བསླུ་ལུགས་དང་མི་བསླུ་ཚུལ་ཡུལ་དང་ཡུལ་
- 140 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཅན་ལ་སྦྱོར་ཚུལ་དང༌། ཡུལ་གྱི་སྟེང་ནས་ཀྱང་ཕྱོགས་གཅིག་ཏུ་མི་
བསྲེས་པར་སྐབས་ ཐོབ་ཀྱིས་སྦྱོར་ཚུལ་མ་ཤེས་ན་ནམ་ ཡང་རྨོངས་
བཤད་ཀྱི་འདམ་ལས་ཐར་བར་མི་འགྱུར་རོ། །ཡུལ་དེ་བསླུ་ཆོས་ཡིན་
ན་ཡང་བློ་དེ་ཡུལ་དེ་ལ་ཚད་མར་སོང་བ་ནི་སྲིད་པ་ཁོ་ན་ཡིན་ཏེ།
འཕགས་པ་རྣམས་ཀྱིས་དངོས་པོ་རྫུན་པ་དང་བསླུ་བའི་ཆོས་ལ་རྫུན་
པ་དང་བསླུ་བའི་ཆོས་སུ་རྟོགས་པ་ནི། རྟོགས་ཚུལ་མི་བསླུ་བ་དང་
ཡང་དག་པ་ཡིན་པར་འཕགས་པ་ཡབ་སྲས་ཀྱིས་བཞེད་པའི་ཕྱིར་ཏེ།
རིགས་པ་དྲུག་ཅུ་བ་ལས། དངོས་ལ་མཁས་པ་དེ་རྣམས་ཀྱིས། །
དངོས་པོ་མི་རྟག་བསླུ་བའི་ཆོས། །ཞེས་པའི་སྔ་འགྲེལ་དུ་དཔལ་ལྡན་
ཟླ་བས། དེ་རྟོགས་པ་ན་བསླུ་བར་བྱེད་པའི་སེམས་ལ་བསླུ་བར་
བྱེད་པ་ཉིད་དུ་ཡང་དག་པར་རྟོགས་ནས་སྐད་ཅིག་ཀྱང་ཡིད་མི་རྟོན་
པ་ངེས་པར་འཕགས་པར་གྱུར་བ་ཞེས་བསླུ་བའི་སེམས་ལ་བསླུ་བར་
རྟོགས་པ་དེ་ཉིད་ཡང་དག་པར་རྟོགས་པར་བཤད་པས་ན། ཡང་
དག་པར་རྟོགས་ཚུལ་ལས་ལྷག་པའི་མི་བསླུ་བར་རྟོགས་ཚུལ་རྭ་ཅན་
ཞིག་ཇི་ལྟར་འཇོག་ལེགས་པར་སོམས་ཤིག དེར་མ་ཟད་ཚད་ཆེན་
ལས་མཁན་ཆེན་ཞི་བ་འཚོས་ཀྱང་། སྒྲོ་འདོགས་རྣམ་པར་བཅད་པ་
ཡིས། །ཡུལ་ཅན་ཉིད་ཀྱིས་ཚད་མ་ཡིན། །ཞེས་དང་། ངེས་པར་མི་
བསླུའི་མཚན་ཉིད་ཅན། །མཚན་ཉིད་དེ་ལྡན་ཚད་མ་ཉིད། ། ཞེས་
= 141 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
གསུངས་པ་སོགས་གོང་དུ་དྲངས་པའི་ལུང་དེ་དག་ཐམས་ཅད་ཀྱིས་མི་
བསླུ་བའི་ཤེས་པ་ཚད་མའི་མཚན་ཉིད་དུ་བསྟན་པ་གསལ་བར་འགྲུབ་
པས། རྟོག་གེ་བ་ངེད་ཅག་གི་རྐང་སེན་རྡུལ་དང་བཅས་པ་བླུན་
སྒོམ་མཁན་པོ་ཁྱོད་ཀྱི་མགོ་ལ་འགྱིང་སྟབས་ཀྱིས་བཞག་པ་ཡིན་པས་
སྔོན་གྱི་དམ་བཅའ་དེ་དྲན་པར་མཛོད་ལ་མཐར་བྱེད་ལས་ཀྱི་གཤིན་
རྗེའི་ཞབས་འོག་ཏུ་བརྫིས་པའི་མ་ཧེ་བཞིན་དུ་སྡོད་ཅིག
ཡང་གནས་ལུགས་ལ་དཔྱོད་པའི་སྐབས་སུ་ཀུན་རྫོབ་ཀྱི་རྣམ་
བཞག་མཐའ་དག་བཅོམ་དགོས་པར་འདོད་པས་ནི། གནས་་་་་
ལུགས་ལ་དཔྱོད་པའི་སྐབས་སུ་དཔྱོད་མཁན་དང་དཔྱོད་བྱེད་ཀྱི་་
རིགས་པ་དང་དཔྱོད་པའི་གཞི་སོགས་ཀྱང་བཅོམ་པར་ཁས་བླངས་པ་
ཡིན་ལ། དེ་ལྟར་ན་གནས་ལུགས་ལ་དཔྱོད་པའི་སྐབས་སུ་དཔྱོད་
མཁན་སོགས་མེད་དགོས་པས་དེ་ཉིད་གནས་ལུགས་ལ་དཔྱོད་པའི་
སྐབས་ཡིན་པའང་ཉམས་ལ་དེའི་ཕྱིར་ཚིག་དེ་ནི། ངའི་མ་མོ་གཤམ་
ཡིན་ཟེར་བ་དང་མཚུངས་པར་རང་ཚིག་སྔ་ཕྱི་འགལ་བའི་ཚིག་རོ་
ཙམ་ཞིག་ཏུ་ཟད་དོ། །དོན་དམ་དཔྱོད་བྱེད་ཀྱི་རིགས་པས་ཀུན་རྫོབ་
ཀྱི་རྣམ་བཞག་བཅོམ་པར་སྨྲ་བ་ནི། དབུ་མའི་དོན་ལ་རྨོངས་པའི་
བོད་དག་གི་རང་བཟོ་ལས་བདེན་གཉིས་ཀྱི་རྣམ་བཞག་འཇོག་ཚུལ་ལ་
མཁས་པའི་དབུ་མ་བ་ཕར་ཞོག བདེན་གཉིས་ཀྱི་རྣམ་བཞག་ཁས་
- 142 ཡ



དངོས་གཞིའི་སྐབས་ཀྱི་འཁྲུལ་བ་དགག་པ།
ལེན་པའི་རང་སྡེ་འཕགས་ཡུལ་གྱི་གྲུབ་མཐའ་སྨྲ་བ་གཞན་གྱི་ལུགས་
ལའང་། གྲུབ་མཐའ་གཞན་གྱིས་ཁོའི་བདེན་གཉིས་ཀྱི་རྣམ་བཞག་
ལ་འགལ་འདུ་སྒྲིག་པ་ཡོད་ན་ཡང་། ཁོ་རང་གིས་གཏན་ལ་ཕབ་
པའི་བདེན་པ་གཉིས་ཀྱི་དོན་དམ་པའི་ཕྱོགས་ཀྱི་རིགས་པས་ཀུན་རྫོབ་
པའི་དོན་རྣམས་སུན་འབྱིན་པར་འདོད་པ་ནི་གཅིག་ཀྱང་ཡོད་པ་མ་
ཡིན་ནོ་ཞེས་ཁོ་བོ་ཅག་གིས་གྲེ་བ་བསལ་ཏེ་སྨྲ་བར་སྤོབས་སོ། ། ཟླ་
བས་རི་མོར་བྲིས་པའི་བ་དུས་མ་ལས་འོ་མ་བཞོས་པ་ཡང་། ཆོས་
གང་ཞིག་བདེན་པར་གྲུབ་ན་ནི་སྟོབས་དང་རྫུ་འཕྲུལ་གང་གིས་ཀྱང་
བསྒྱུར་མི་ནུས་དགོས་ཤིང་། རི་མོའི་བ་དེ་ཉིད་རི་མོའི་བ་ཡིན་པར་
བདེན་པར་མ་གྲུབ་པའི་རྒྱུ་མཚན་གྱིས་ཟླ་བས་རྫུ་འཕྲུལ་གྱིས་གཞན་
དུ་བསྒྱུར་ཏེ་འོ་མ་བཞོས་པ་ཡིན་པས་འཇུག་པའི་སྦྱར་བྱང་དུ་འབྱུང་
བ་ལྟར་བདེན་ཞེན་བཟློག་པའི་ཕྱིར་དུ་དེ་ལྟར་མཛད་པ་ལས་ཀུན་
རྫོབ་ཀྱི་རྣམ་བཞག་བཅོམ་པའི་ཆེད་ག་ལ་ཡིན། ངེས་པར་དེ་ལྟར་
ཡིན་དགོས་ན་ནི་ཀུན་རྫོབ་ཀྱི་རྣམ་བཞག་བཅོམ་པར་མཛད་པས་སྦྱར་
བ་རྫོགས་སོ་ཞེས་འགྱུར་ཆོས་ལ་ལོ་ཙཱ་བ་ཆེན་པོ་པ་ཚབ་ཉི་མ་གྲགས་ཀྱི་
ཞལ་ལ་ཐལ་བ་ཐོབས་ཤིག
ཡང་ངེད་ཅག་གིས་བདེན་གཉིས་ཀྱི་མཚན་ཉིད་བཞག་པ་དེ།
ངན་གཡོའི་ཚིག་འཕྲུལ་ཙམ་ལས་མཚོན་བྱ་རྟོགས་པ་ལ་ཕན་ཅི་ཡང་
- 143-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
མི་ཐོགས་ཤིང་། ཚིག་གི་སྡེབ་སྦྱོར་མི་ལེགས་པས་བྱིས་པ་ལོ་བརྒྱད་ཅན་
ཞིག་གི་ངག་ནས་ཐོན་པ་དང་འདྲ་བར་སྨྲས་ནས། རང་ལུགས་ལ་
སྤྲོས་བཅས་སེམས་ཀྱི་སྤྱོད་ཡུལ་དུ་མ་གྱུར་བ་དོན་དམ་བདེན་པ་དང་།
དེའི་སྤྱོད་ཡུལ་དུ་གྱུར་བ་ཀུན་རྫོབ་བདེན་པའི་མཚན་ཉིད་དུ་བཞག་
པ་ནི་སྨྱོན་པ་ཞིག་གི་ངག་ནས་ཐོན་པ་དང་འདྲ་ སྟེ། འདི་ལྟར།
རི་བོང་རྭ་ཆོས་ཅན། དོན་དམ་བདེན་པ་ཡིན་པར་ཐལ། སྤྲོས་
བཅས་སེམས་ཀྱི་སྤྱོད་ཡུལ་དུ་མ་གྱུར་བ་ཡིན་པའི་ཕྱིར། ཁྱབ་པ་
དངོས་སུ་ཁས་བླངས། རྟགས་ཚད་མས་གྲུབ་པའི་ཕྱིར། ངོ་ཚ་
བོར་སྟེ་རྟགས་མ་གྲུབ་ཀྱི་ལན་འདེབས་ན། དེ་ཆོས་ཅན། ཀུན་
རྫོབ་བདེན་པ་ཡིན་པར་ཐལ། སྤྲོས་བཅས་སེམས་ཀྱི་སྤྱོད་ཡུལ་དུ་
གྱུར་བ་ཡིན་པའི་ཕྱིར། རྟགས་ཁྱབ་ཁས། འདོད་ན། ཤེས་བྱ་
ཡིན་པར་ཐལ་ལོ། ། གཞན་ལ་བསྙོན་འཛུག་འདོད་ནས་ རང་ཉིད་
དངོས་འགལ་ཕྱི་སའི་འདམ་དུ་ལྷུང་བ་ཡིན་པས་མི་གཙང་བ་བསྒོ་
དོགས་ཀྱིས་རེ་ཞིག་སྐྱོབ་མཁན་ཡང་མེད་དོ། །ཡང་སངས་རྒྱས་ཀྱི་ས་
ན་སེམས་ཡོད་ན་སངས་རྒྱས་སེམས་ཅན་དུ་ཐལ་བའི་སྐྱོན་ཡོད་ཟེར།
སྒྲ་བཤད་ཙམ་ལ་ཁྱབ་པ་མེད་པའི་མཚན་ཉིད་པའི་སྤྱི་སྐད་འདི་ཙམ་
ཡང་རྣ་བས་མ་ཐོས་སམ། མཚོ་སྐྱེས་ཀྱི་སྒྲ་བཤད་པའི་རྒྱུ་མཚན་
སྦལ་བ་ལ་ཡང་ཡོད་པས་སྦལ་བའང་མཚོ་སྐྱེས་སུ་ཐལ་བར་འགྱུར་
– 144 —



དངོས་གཞིའི་སྐབས་ཀྱི་འཁྲུལ་བ་དགག་པ།
རོ། །སེམས་ཀྱི་དྲི་མ་ཡེ་ཤེས་ཀྱི་མེས་ལྷག་མ་མེད་པར་བསྲེགས་པ་ན་
དྲི་མ་སྲེག་པ་ཡིན་གྱི། འོད་གསལ་བའི་སེམས་དེ་ཉིད་མེད་པར་མི་
འགྱུར་བ་ནི། དཔེར་ན་རྡོ་རྒྱུས་ཀྱི་གོས་དྲི་མ་ཅན་མེར་བཅུག་པ་ན།
མེས་དྲི་མ་ཚིག་ཀྱང་གོས་མི་འཚིག་པ་དང་འདྲ་བའི་ཕྱིར། དེ་སྐད་
དུ་ཡང༌། ཆོས་དབྱིངས་བསྟོད་པ་ལས། ཇི་ལྟར་མེ་ཡིས་དག་པའི་
གོས། །སྣ་ཚོགས་དྲི་མས་དྲི་མ་ཅན། །ཇི་ལྟར་མེ་ཡི་ནང་བཅུག་ན། །
དྲི་མ་འཚིག་འགྱུར་གོས་མིན་ལྟར། ། དེ་བཞིན་འོད་གསལ་བ་ཡི་་
སེམས། །འདོད་ཆགས་ལས་སྐྱེས་དྲི་མ་ཅན། །ཡེ་ཤེས་མེ་ཡིས་དྲི་མ་
སྲེག། དེ་ཉིད་འོད་གསལ་མ་ཡིན་ནོ། །ཞེས་གསུངས་པའི་ཕྱིར། དེ་
ཡང་གསལ་བར་བཤད་ན་དྲི་མ་ཅན་གྱི་གོས་དང་དྲི་མས་དག་པའི་
གོས་གཉིས་གནས་སྐབས་ཐ་དད་ན་ཡང་གོས་ཡིན་པ་འདྲ་བ་ལྟར།
དྲི་མ་དང་བཅས་པའི་སེམས་དང་དྲི་མ་དང་བྲལ་བའི་སེམས་གཉིས་
ཀྱང་དེ་བཞིན་དུ་ཤེས་པར་བྱའོ། །འཇུག་པ་ལས། སེམས་འགགས་
པས་དེ་སྐུ་ཡིས་མངོན་སུམ་མཛད། །ཅེས་གསུངས་པའང་སངས་རྒྱས་
ཀྱི་སར་སེམས་མེད་པའི་ཤེས་བྱེད་དུ་མི་འགྲོ་སྟེ། དེ་ནི་མདོ་ལས།
གང་ལ་སེམས་ཀྱི་རྒྱུ་བ་ཡང་མེད་ན་ཡི་གེ་རྣམས་ལྟ་སྨོས་ཀྱང་ཅི་དགོས་
ཞེས་དང་། ཚིག་གསལ་ལས། རྣམ་པར་རྟོག་པ་ནི་སེམས་ཀྱི་རྒྱུ་བ་
ཡིན་ན་དེ་དང་བྲལ་བའི་ཕྱིར་དེ་ཁོ་ན་ཉིད་དེ་ནི་རྣམ་པར་རྟོག་པ་མེད་
- 145 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པ་ཡིན་ནོ། །ཞེས་གསུངས་པ་ལྟར་རྣམ་རྟོག་གི་རྒྱུ་བ་ལོག་པའི་དོན་
ཡིན་པ་ལས་སེམས་སྤྱི་ཙམ་ཡང་མེད་པར་གྱུར་བའི་དོན་གཏན་མ་
ཡིན་པའི་ཕྱིར། ཡང་སེམས་གནས་གྱུར་བའི་རྒྱུ་མཚན་གྱིས་སངས་
རྒྱས་ཚེ་སེམས་མེད་པར་འདོད་པ་ཡང་རིགས་པ་མ་ཡིན་ཏེ། དེ་
ལྟར་ན་མདོ་སྡེ་རྒྱན་ལས། དབང་བོ་ལྔ་ནི་གཞན་གྱུར་ན། ། དོན་
ཀུན་འཇུག་དང་ཐམས་ཅད་ལ། ། ཡོན་ཏན་བརྒྱ་ཕྲག་བཅུ་གཉིས་
འབྱུང༌། །འབྱོར་བ་དམ་པ་ཐོབ་པར་འགྱུར། །ཞེས་དང་། ཙནྡྲ་གོ་
མིས། དབང་བོ་ལྔ་ ཡི་རྣམ་ཤེས་གང་། ། དེ་ནི་དོན་ཀུན་ཡོངས་་
འཛིན་ཕྱིར། །སེམས་ཅན་ཀུན་གྱི་དོན་དུ་ནི། །བྱ་བ་སྒྲུབ་པ་ཙམ་
ཉིད་ཐོབ། །ཅེས་དང་། གཞུང་གཞན་དུ། གཟུགས་ཀྱི་ཕུང་བོ་
གནས་གྱུར། མེ་ལོང་ལྟ་བུའི་ཡེ་ཤེས་མངོན་དུ་བྱས། །ཞེས་སངས་
རྒྱས་ཚེ་རིམ་པ་བཞིན། དབང་བོ་ལྔ་དང་། དབང་ཤེས་ལྔ་དང་།
གཟུགས་ཕུང་སོགས་གནས་གྱུར་བར་བཤད་པས་སངས་རྒྱས་ཀྱི་ས་ན་
གཟུགས་ཕུང་སོགས་ཀྱང་མེད་པར་ཐལ་བར་འགྱུར་རོ། །ཡང་སངས་
རྒྱས་ཀྱི་ས་ན་སེམས་མེད་ཅིང་སྒྲིབ་པ་སྤངས་པའི་སེམས་བསྐྱེད་ཡོད་
པར་འདོད་པའང་ནང་འགལ་གྱི་ཕུང་བོ་ཆེན་པོ་ཡིན་ལ། སེམས་
ཞེས་བརྗོད་ཚད་འཁོར་བས་བསྡུ་དགོས་ན་ནི་ཁྱེད་ཅག་གིས་དོན་དམ་
བདེན་པ་ལ་བྱང་ཆུབ་ཀྱི་སེམས་ཞེས་བརྗོད་པའི་རྒྱུ་མཚན་ད་དུང་
- 146 ཁ



དངོས་གཞིའི་སྐབས་ཀྱི་འཁྲུལ་བ་དགག་པ།
བརྗོད་དགོས་སོ། ། ཁྱེད་ཅག་གིས་སྒྲུབ་བྱེད་ལྟར་སྣང་མང་པོ་ཞིག་
བཀོད་དེ་སངས་རྒྱས་ཀྱི་ས་ན་སེམས་མེད་པར་སྒྲུབ་འདོད་པ་ནི་ཞ་
ཉེའི་སྙིང་གིས་ཀོ་བ་འབིག་འདོད་པ་དང་འདྲ་བས་རྟོག་ ལྡན་ལ་་་་
བཞད་གད་འཆོར་བའི་རྒྱུ་ཁོ་ནའོ། །དེས་ན་དྲི་མ་ཟད་ན་སེམས་ཀྱང་
ཟད་པར་འདོད་པ་ནི། མུ་སྟེགས་དཔྱོད་པ་བའི་ལུགས་ཡིན་པས་དེ་
ཉིད་ཟླ་བ་གྲགས་པའི་ལུགས་སུ་སྨྲ་བ་ནི་རང་ཉིད་སྐུར་འདེབས་ཀྱི་
བྲག་གཡང་དུ་བསམ་བཞིན་མཆོངས་པ་ཡིན་ནོ། །
ཡང་སངས་རྒྱས་ཚེ་བཟང་ངན་མཐོ་དམན་དགེ་སྡིག་སོགས་
ཀུན་རྫོབ་ཀྱི་ཆོས་མཐའ་དག་ནམ་མཁའ་ལ་སྤྲིན་གློ་བུར་དུ་ཡལ་བ་
ལྟར་ཡལ་འགྲོ་བར་འདོད་པ་ཡང་། མ་རིག་པའི་བག་ཆགས་ཀྱིས་
བསླད་ པའི་ མ་ དག་ པའི་ སྣོད་ བཅུད་ཀྱི་འཇིག་ རྟེན་ ལྟ་ བུ་ དང་།
སེམས་ཅན་གྱི་སས་བསྡུས་པའི་ཀུན་རྫོབ་ཀྱི་ཆོས་མཐའ་དག་སངས་
རྒྱས་ཀྱི་སར་ལྡོག་དགོས་པ་ནི་རང་ ཅག་ མཐུན་གྲུབ་ཡིན་ན་ཡང་།
མ་རིག་པའི་བག་ཆགས་ཀྱིས་མ་བསླད་པའི་ཀུན་རྫོབ་པའི་ཆོས་རྣམས་
ཀྱང་སངས་རྒྱས་ཀྱི་སར་ལྡོག་དགོས་ན་ནི་ལམ་མཐར་ཕྱིན་པའི་ཚེ་
ཐོབ་དགོས་པའི་མཚན་དཔེ་སོགས་ཀྱང་སངས་རྒྱས་ཀྱི་སར་ལྡོག་་
དགོས་པར་འགྱུར་བས་གཞུང་ལུགས་ཆེན་མོའི་དོན་དང་དཔག་ཚད་
བརྒྱ་ཕྲག་གིས་རིང་བའི་ཕྱིར། ཡང་སངས་རྒྱས་ཀྱི་ཇི་སྙེད་པ་མཁྱེན་
147 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པའི་ཡེ་ཤེས་ལ་མ་དག་པའི་སྣོད་བཅུད་སོགས་སྣང་བ་ན་མ་རིག་པའི་
བསླད་པ་ཡོད་པའི་གང་ཟག་ལ་དེ་དག་སྣང་བ་ལ་ལྟོས་ནས་སངས་
རྒྱས་ལ་སྣང་བ་ཡིན་གྱི་གཞན་ལ་དེ་ལྟར་སྣང་བ་ལ་མ་ལྟོས་པར་སངས་
རྒྱས་ཀྱི་རང་ངོས་ནས་སྣང་བ་མིན་ལ། སངས་རྒྱས་ཀྱི་ཇི་སྙེད་པ་
མཁྱེན་པའི་ཡེ་ཤེས་རང་གི་ངོས་ནས་ནི་དངོས་པོ་རྣམས་རྫུན་པ་སྒྱུ་མ་
བཞིན་དུ་སྣང་གི་བདེན་པར་མི་སྣང་ན་ཡང་གང་ཟག་གཞན་ལ་་་་
བདེན་པར་སྣང་བ་དེ་ཉིད་སངས་རྒྱས་ཀྱིས་མངོན་སུམ་དུ་མ་རྟོགས་
ན། སངས་ རྒྱས་ ཐམས་ ཅད་མཁྱེན་པ་མིན་པར་འགྱུར་བས་དེ་་
མངོན་སུམ་དུ་རྟོགས་པ་ལ་འགལ་བ་ཅུང་ཟད་ཀྱང་མེད་ལ། དེ་
ཙམ་གྱིས་ཡེ་ཤེས་དེ་ཉིད་འཁྲུལ་བར་ཡང་མི་འགྱུར་ཏེ། རབ་རིབ་
ཅན་ལ་སྐྲ་ཤད་སྣང་བ་མངོན་ཤེས་ཅན་ལ་གསལ་བར་སྣང་བའི་ཚེ་
རབ་རིབ་ཅན་ལ་སྐྲ་ཤད་དུ་སྣང་བ་ལ་ལྟོས་ཏེ་གཞན་ལ་སྐྲ་ཤད་དུ་སྣང་
བ་ཤར་བ་ཙམ་ལས་རང་གི་བློ་སྐྱོན་གྱི་དབང་གིས་དེ་ལྟར་སྣང་བ་མིན་
པས་འཁྲུལ་བར་མི་འགྱུར་བ་བཞིན་ནོ། །འདི་དག་གི་ཚུལ་ཡང་རྗེ་
ཐམས་ཅད་མཁྱེན་པའི་མན་ངག་ལ་བརྟེན་ན་གཞུང་བཟང་ལྟ་བའི་
མིག་རྙེད་པར་འགྱུར་གྱི། གཞན་དུ་ན་ལོང་ཁྲིད་ཀྱིས་དོར་བའི་ལོང་
བ་བཞིན་དུ་ཉམ་ངའི་གནས་སུ་འཕྱན་དགོས་པར་འགྱུར་རོ། ། །
ཡང་སློབ་པའི་གནས་སྐབས་ཀྱི་དད་པ་དང་སེམས་བསྐྱེད་་་་
- 148 -



དངོས་གཞིའི་སྐབས་ཀྱི་འཁྲུལ་བ་དགག་པ།
སོགས་དགེ་སེམས་མཐའ་དག་མ་རིག་པའི་ཆོ་འཕྲུལ་ཡིན་ཟེར། འོ་
ན་སློབ་པའི་རྒྱུད་ཀྱི་བདག་མེད་རྟོགས་པའི་རིག་པ་ཡེ་ཤེས་དེ་མ་རིག་
པས་དམ་ལ་བཏགས་ཏེ་ཆོ་འཕྲུལ་ཅི་ཡང་སྟོན་རྒྱུ་མེད་སོང་བ་ཨེ་ཡིན།
ཡང་ལྕགས་སྒྲོག་དང་གསེར་སྒྲོག་གིས་བཅིངས་པ་ལ་ཁྱད་པར་
མེད་པ་ལྟར་རྣམ་རྟོག་བཟང་ངན་གང་གི་གསེབ་ཏུ་ཚུད་ཀྱང་མཐར་
ཐུག་ གི་ བྱང་ཆུབ་ལ་གེགས་བྱེད་ པར་འདྲ་ མཚུངས་ ཡིན་ པ་དང་།
དགེ་བ་སྒྲུབ་འདོད་ཀྱི་རྣམ་རྟོག་དང་མི་དགེ་བ་སྤོང་འདོད་ཀྱི་རྣམ་
རྟོག་གཉིས་ལ་མཆོག་དམན་གྱི་ཁྱད་པར་མེད་པར་གཉིས་ཀ་བྱང་ཆུབ་
ཀྱི་གེགས་ཡིན་པར་སྨྲ་བ་ནི། དབུ་མ་ཆེན་པོའི་ལྟ་བའི་གདེངས་
དང་ལྡན་པའི་ལེགས་བཤད་དུ་སྒྲོག་འདུག་གོ། སྔོན་ལྷམ་ཡ་ལུས་པའི་
རྟེན་འབྱུང་གི་བཀྲ་མ་ལེགས་པས་ད་ལྟའི་དུས་སུ་ཡང་རྗེས་ཟློས་བྱེད་
པ་ཙམ་ཡང་རྣམ་རྟོག་ཟ་བའི་ཧྭ་ཤང་གི་བཤད་ལུགས་ཇི་ལྟ་བ་བཞིན་
བསྐྱོར་ཏེ། རྒྱལ་བའི་གསུང་རབ་ལ་ལོག་རྟོག་གི་ཐན་ཅི་དགར་སྐྱེལ་
བ་འདི་ལྟ་བུའི་རྗེས་སུ་ཡང་བླུན་པོ་རིགས་མཐུན་དག་ ཅལ་རྒྱུགས་
བྱེད་པ་ནི། མདོ་ཏིང་ངེ་འཛིན་རྒྱལ་བོ་ལས། བྱིས་པ་དང་ནི་བྱིས་
པའི་མཐུན་འབྱོར་བ། །ཇི་ལྟར་མི་གཙང་བ་དང་མི་གཙང་བཞིན། །
ཞེས་གསུངས་པ་ཁོ་ནའོ། ། རྣམ་རྟོག་ཐམས་ཅད་བྱང་ཆུབ་ཀྱི་གེགས་
ཡིན་པར་སྨྲས་པས་ནི། སྤྱོད་འཇུག་ལས། བསྐལ་བ་དུ་མར་རབ་
- 149 ཕ



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དགོངས་མཛད་པ་ཡི། ། ཐུབ་དབང་རྣམས་ཀྱིས་འདི་ཉིད་ཕན་པར་
གཟིགས། །ཞེས་དང༌། རིན་ཆེན་འཕྲེང་བ་ལས། བདག་ཉིད་
དང་ནི་འཇིག་རྟེན་འདིས། །བླ་མེད་བྱང་ཆུབ་ཐོབ་འདོད་ན། །དེ་ཡི་
རྩ་བ་བྱང་ཆུབ་སེམས། ། ཞེས་བླ་མེད་བྱང་ཆུབ་ཀྱི་རྒྱུའི་གཙོ་བོར་་་
བཤད་པའི་བྱང་ཆུབ་ཀྱི་སེམས་དང་། གཟུགས་སྐུའི་ལག་རྗེས་་་
འཇོག་བྱེད་ཀྱི་ རྒྱུའི་ གཙོ་བོ་སྦྱིན་ སོགས་ ཐབས་ཀྱི་ ཆ་རྣམས་ དང་།
འཕགས་པའི་ཤེས་རབ་ཀྱི་རྩ་བ་ཡང་དག་པར་སོ་སོར་རྟོག་པ་སོགས་
ཐེག་པ་ཆེན་པོ་མཐའ་དག་སྤངས་པ་ཡིན་ལ། ཚུལ་འདི་ནི་ཤིང་རྟ་
ཆེན་པོ་ཀ་མ་ལ་ཤཱི་ལས་དབུ་མའི་སྒོམ་རིམ་རྣམས་སུ་དཔྱིས་ཕྱིན་པར་
བཀག་ཟིན་པས་བདག་ལེགས་སུ་འདོད་པ་རྣམས་ཀྱིས་ནི་ལོག་པར་སྨྲ་
བའི་ཁ་བདུད་ཀྱིས་ཕྱེ་བའི་ཚིག་འདི་དག་ལ་རྣ་བ་དགབ་པར་བྱོས་
ཤིག།
ཡང་ཨ་སྤྲུལ་ན་རེ། ཅིར་ཡང་མི་འཛིན་ཞེས་པ་ལ་ལོག་རྟོག་
དང་ལེགས་རྟོགས་ཀྱི་འགྲེལ་སྟངས་གཉིས་ཡོད་པའི་དང་པོ་ནི་ཧྭ་ཤང་
གི་ལུགས་ཡིན་པས་གསོར་མི་རུང་གི་ལྟ་ངན་ཐ་ཆད་ཡིན་ལ། ཕྱི་མ་
ནི་རྫོགས་ཆེན་སྐབས་ཀྱི་རྩོལ་མེད་འོད་གསལ་ཆོས་སྐུའི་ཏིང་ངེ་འཛིན་
ཡིན་པས་ཡང་དག་པའི་ལྟ་བ་ཡིན་ཞེས་ཟེར་རོ། ། ཧཱ་ ཤང་གི་ཏིང་
འཛིན་དེ་ཐ་ཆད་དུ་སྔོན་གྱི་དུས་སུ་ཤིང་རྟ་ཆེན་པོ་ཀ་མ་ལ་ཤཱི་ལས་
- 150



དངོས་གཞིའི་སྐབས་ཀྱི་འཁྲུལ་བ་དགག་པ།
ལེགས་པར་བསྒྲུབས་ཤིང་བོད་གངས་ཅན་གྱི་འཇམ་དབྱངས་བླ་མ་ས་
སྐྱ་པཎྜི་ཏས་ཀྱང༌། དེ་ལ་རྒྱ་ནག་ལུགས་ཀྱི་རྫོགས་ཆེན་ཞེས་མཐའ་
གཅིག་ཏུ་སྨོད་པར་མཛད་ཡོད་དེ། རྗེ་ཉིད་ཀྱིས་མཛད་པའི་སྡོམ་
གསུམ་ལས། ད་ལྟའི་ཕྱག་རྒྱ་ཆེན་པོ་དང་། །རྒྱ་ནག་ལུགས་ཀྱི་
རྫོགས་ཆེན་ལ། །ཡས་བབས་དང་ནི་མས་འཛེག་གཉིས། །རིམ་གྱིས་
པ་དང་ཅིག་ཅར་བར། །མིང་འདོགས་བསྒྱུར་བ་མ་གཏོགས་པར། །
དོན་ལ་རྣམ་པར་དབྱེ་བ་མེད། ། ཅེས་གསུངས་པ་ལྟར་དང༌། དེ་
བཞིན་དུ་འཇམ་མགོན་བླ་མ་ཙོང་ཁ་བ་ཆེན་པོས་ཀྱང་ལྷག་མཐོང་
ཆེན་མོར་དེ་ཉིད་རྩལ་དུ་བཏོན་ནས་བཀག་ལ། གཟུགས་བརྙན་
གསལ་བའི་མེ་ལོང་ལས་ཀྱང་། ཅིར་ཡང་མི་རྟོག་གང་དུ་མི་འཛིན་
པར། ། མ་བཅོས་གསལ་ལ་མི་རྟོག་ངོས་བཟུང་མེད། ། བོན་དང་་་་
རྫོགས་ཆེན་ཧྭ་ཤང་ཏིང་འཛིན་ལ། །མཆོག་ཏུ་འཛིན་པ་ལྷག་མཐོང་
གཟུགས་བརྙན་ཡིན། །ཞེས་གསུངས་པ་སོགས་སྔ་ཕྱིའི་མཁས་པ་རྩོད་
མེད་དག་གིས་ལེགས་པར་བཀག་ པ་ལྟར་ ཤིན་ ཏུ་འཐད་ན་ཡང་།
ཁྱོད་ལ་རྒྱ་ནག་ལུགས་ཀྱི་རྫོགས་ཆེན་དང་བོད་ལུགས་ཀྱི་རྫོགས་ཆེན་
གཉིས་ལ་ལོག་རྟོག་དང་ལེགས་རྟོགས་ཀྱི་ཁྱད་པར་འབྱེད་པའི་སྒྲུབ་
བྱེད་བཙན་པོ་ཡོད་ན་ནི། ཐོག་མར་སྒྲུབ་བྱེད་དེ་རང་གི་ཡབ་མེས་
དམ་པ་ཀུན་མཁྱེན་ཀློང་ཆེན་པ་ལ་འགོད་རིགས་ཀྱི་ཁོ་བོ་ཅག་ལ་རེ་
- 151 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
ཞིག་དེ་འགོད་པ་སྐབས་སུ་མ་བབ་སྟེ། ཀློང་ཆེན་པའི་གནས་ལུགས་
མཛོད་འགྲེལ་ལས། སློབ་དཔོན་ཆེན་པོ་ཧྭ་ཤང་གིས་གསུངས་པ་དེ་
དུས་བློ་དམན་པའི་བློར་མ་ཤོང་ཡང་དོན་ལ་དེ་བཞིན་དུ་གནས་སོ། །
ཞེས་ཧྭ་ཤང་གི་བཤད་ལུགས་དེ་ལོག་རྟོག་མིན་པར་མ་ཟད་དོན་ལ་
གནས་པར་བཤད་པས་སོ། །གྲུབ་མཐའ་གཞན་གྱི་ཡིག་ཆ་ལ་རྒྱུས་
ཡོད་པ་ལྟ་ཅི། རང་གི་ཡབ་མེས་ཀྱི་བཤད་སྲོལ་ལ་ཡང་རྒྱུས་མེད་
བཞིན་དུ་དགག་སྒྲུབ་ཀྱི་གཡུལ་ངོར་ཆས་པའི་བུ་ངན་འདིས་དགྲ་
གཉེན་ངོས་མ་ཟིན་པར་རང་ཕ་བསད་པའི་ཚུལ་འདི་ལ་ཨ་ཕའི་ཁ་
ཕོར་གཙང་ཞེན་བྱེད་པ་རྣམས་ཀྱིས་མཆིལ་མའི་ཐལ་བ་ལན་སྟོང་དུ་
འཕེན་པར་རིགས་སོ། །
ཁོ་བོ་ཕ་རྗེས་འབྲང་བའི་བུ་མཛངས་ཏེ།
དགྲ་གཉེན་འབྱེད་པའི་རྣམ་དཔྱོད་བློ་མིག་བཀྲ། །
ཕ་བསད་པ་ལ་རྒྱལ་རྔ་བརྡུང་བ་འདི། །
ཀན་ཙིའི་ཡུལ་དང་ཨ་གནམ་སྤྲུལ་སྐུའི་ལུགས། །
ད་ནི་ཁྱོད་ཀྱིས་ལོག་བཤད་མང་སྤེལ་ཀྱང་། །
ཤེས་ལྡན་རྣམས་ཀྱིས་རྣ་བར་འགྲོ་དོགས་མེད། །
འོན་ཀྱང་བླུན་པོའི་ཚོགས་ལ་ཆ་ཅི་ཡོད། །
- 152 -



དངོས་གཞིའི་སྐབས་ཀྱི་འཁྲུལ་བ་དགག་པ།
གཟུགས་ཀྱིས་མིག་བསླུས་ཕྱེ་ལེབ་མེར་མཆོངས་བཞིན། །
ཞེས་པའང་རང་གཞན་གྱི་ཡིན་ལུགས་སྲོང་བོར་བརྗོད་པའི་
བར་སྐབས་ཀྱི་ཚིགས་བཅད་དོ། །
ཡང་ཡུལ་ སྟོང་ཉིད་དང་ཡུལ་ཅན་ཇི་ལྟ་བ་གཟིགས་པའི་ཡེ་
ཤེས་གཉིས་པོ་ལོགས་སུ་གྲུབ་པ་མེད་ཟེར། འོ་ན་གཞི་མྱུ་གུའི་སྟེང་
གི་སྟོང་ཉིད་ཆོས་ཅན། ཇི་ལྟ་བ་གཟིགས་པའི་ཡེ་ཤེས་ལས་ལོགས་
སུ་མ་གྲུབ་པར་ཐལ། དམ་བཅའ་འཐད་པའི་ཕྱིར། འདོད་མི་
ནུས་ཏེ། ཕྱི་སྟོང་བ་ཉིད་ཡིནཔའི་ཕྱིར་ཏེ། མྱུ་གུའི་ཆོས་ཉིད་ཡིན་
པའི་ཕྱིར། ཇི་ལྟ་བ་གཟིགས་པའི་ཡེ་ཤེས་ཀྱི་ངོ་ན་ཡུལ་སྟོང་ཉིད་
དང་ཡུལ་ཅན་ཡེ་ཤེས་གཉིས་ལོགས་སུ་གྲུབ་པ་མེད་པས་དེ་གཉིས་
ལོགས་སུ་གྲུབ་པ་མེད་པར་འདོད་དོ་ཟེར་ན། རྟོགས་བྱ་རྟོགས་བྱེད་
དང་བལྟ་བྱ་ལྟ་བྱེད་སོགས་ཀུན་རྫོབ་ཀྱི་བྱ་བྱེད་ཐམས་ཅད་ཀྱང་་་་
ལོགས་སུ་མ་གྲུབ་པར་ཐལ། ཇི་ལྟ་བ་གཟིགས་པའི་ཡེ་ཤེས་ཀྱི་ངོ་ན་
ལོགས་སུ་གྲུབ་པ་གཅིག་ཀྱང་མེད་པའི་ཕྱིར། འཁོར་གསུམ་མོ། །
ཡང་བཅོམ་ལྡན་འདས་ཀྱིས་ཆོས་ཉིད་གཟིགས་པར་གསུངས་
པ་ནི་མིང་ཙམ་ལས་ངེས་དོན་དུ་ཡོད་མེད་སོགས་དམིགས་བྱའི་དངོས་
པོ་རྡུལ་ཙམ་གཟིགས་པ་མ་ཡིན་ཟེར། དེ་ལྟར་ན་ཐ་སྙད་་་་་་
གཟིགས་པས་གཟིགས་གོ་མི་ཆོད་པ་ཁྱེད་ཅག་གི་ལུགས་ཡིན་པས་
- 153 ཡ



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སངས་རྒྱས་ཀྱིས་ཆོས་ཉིད་གཟིགས་ཞེས་པ་མིང་གིས་བརྗོད་པ་ཙམ་
ལས་དོན་དངོས་སུ་ཆོས་ཉིད་མ་ གཟིགས་པར་ ཁས་ལེན་དགོས་ལ།
དེས་ན་སངས་རྒྱས་ལ་ ཐམས་ཅད་མཁྱེན་པ་ཟེར་བ་ཡང་མིང་གིས་
བརྗོད་པ་ཙམ་མ་གཏོགས་དོན་དངོས་སུ་ཐམས་ཅད་མཁྱེན་པ་མིན་
ཟེར་དགོས་པས། སངས་རྒྱསཀྱི་མིང་ཅན་གྱི་གང་ཟག་སྐྱོན་ཅན་
ཞིག་དང་སངས་རྒྱས་ཤཱཀ་ཐུབ་གཉིས་ཀྱང་སངས་རྒྱས་ཞེས་པའི་མིང་
གིས་བརྗོད་པ་ཙམ་ལས་དོན་ལ་སངས་རྒྱས་ཡིན་མིན་གྱི་ཁྱད་མེད་
པར་འགྱུར་དགོས་ལ། དེ་ལྟ་ན་ཆོས་ཉིད་མངོན་སུམ་དུ་མཐོང་ཞེས་
པ་ཡང་བཤད་ཚོད་ཙམ་ལས་དོན་དངོས་སུ་མཐོང་རྒྱུ་མེད། སངས་
རྒྱས་ཀྱི་གོ་འཕང་ཐོབ་ཟེར་བ་ཡང་བཤད་ཚོད་ཙམ་ལས་དོན་དངོས་
སུ་ཐོབ་རྒྱུ་མེད་ཟེར་དགོས་པས། སྔོན་བླ་མ་ཞིག་གིས་ ཤའི་ཉེས་
དམིགས་ མང་ དུ་ བཤད་ པའི་ མཐར། དེ་ ནི་ བཤད་ ཚོད་ ཡིན།
འདི་ནི་ཤ་ཚོད་ཡིན་ཞེས་སྨྲས་པ་དང་འདྲ་བས་བཞད་གད་དོ། །ཡང་
རྣམ་རྟོག་བཟང་ངན་གང་ཡིན་ཡང་མཐར་ཐུག་གི་བྱང་ཆུབ་ལ་གེགས་
བྱེད་པར་འདྲ་མཚུངས་ཡིན་ཟེར་བ་དང༌། དམིགས་བཅས་ཡིད་
དཔྱོད་ཀྱི་ལྟ་བ་དང་དེ་ལས་བྱུང་བའི་ཟག་བཅས་ཀྱི་ལམ་རྣམས་་་་
མཐར་ཐུག་གི་ལྟ་བ་རྟོགས་པ་ལ་གྲོགས་རྐྱེན་དམ་པར་འགྱུར་དགོས་
ཞེས་བྲིས་པ་ཡང་རང་ཚིག་འགལ་བ་ངོས་མ་ཟིན་པའོ། ། ཡང་སྟག་
- 154 -



-
-
དངོས་གཞིའི་སྐབས་ཀྱི་འཁྲུལ་བ་དགག་པ།
ཚང་ལོ་ཙཱ་བའི་གྲུབ་མཐའ་ཀུན་ཤེས་ཀྱི་འགྲེལ་བར། རང་ཚུགས་མི་
ཐུབ་ན་ཚད་མས་གྲུབ་པ་འགལ་ཏེ། ཚད་གྲུབ་ཀྱི་དོན་ནི་བསླུ་མེད་
དང་བསླུ་མེད་ཀྱི་དོན་ནི་ཚུགས་ཐུབ་ལས་མ་འདས་པའི་ཕྱིར་རོ། །
ཞེས་འབྱུང་བ་འདི་ཁྱོད་ཀྱིས་རིགས་པ་ཡ་མེད་ཅིག་ཏུ་རློམ་སྟེ་ཐ་སྙད་
ཚད་གྲུབ་ཡིན་ན་ཀུན་རྫོབ་བདེན་གྲུབ་ཏུ་ཐལ་བའི་སྐྱོན་འབབ་པར་
བཤད་པ་ནི། སྐབས་འདིའི་མི་བསླུ་བའི་དོན་འཇོག་ཚུལ་གཏན་མ་
གོ་བའི་འཆལ་གཏམ་འབའ་ཞིག་ཡིན་ཏེ། སྐབས་འདིའི་མི་བསླུ་
བའི་དོན་ཚུགས་ཐུབ་ཏུ་སུས་ཀྱང་མ་བཤད་པའི་ཕྱིར་ཏེ། རང་སྡེ་
གྲུབ་མཐའ་སྨྲ་བ་བཞི་གས་ཀྱང་རང་རང་གི་ལུགས་ཀྱི་རྫུན་པ་ཚད་
གྲུབ་རེ་འཇོག་པའི་ཕྱིར། མདོ་དང་བསྟན་བཅོས་རྣམས་སུ་མི་བསླུ་
བ་དང་བདེན་པ་དང་ཡང་དག་པ་ཞེས་འབྱུང་བ་ཐམས་ཅད་དོན་
དམ་བདེན་པ་དང་བདེན་གྲུབ་གང་རུང་ལ་མཐའ་གཅིག་ཏུ་གོ་མི་
རིགས་ཏེ། རྟེན་འབྲེལ་བསླུ་བ་མེད་པ་དང་ཀུན་རྫོབ་བསླུ་བ་མེད་
པ་ཞེས་པའི་བསླུ་མེད་དེ་ཡོད་པ་ཙམ་ལ་བྱེད་པ་དང༌། མི་བསླུ་བའི་
ཆོས་ ཅན་ མྱ་ངན་ལས་འདས་པ་ཞེས་ པའི་མི་བསླུ་བ་དེ་དོན་དམ་
བདེན་པ་ལ་བྱེད་དགོས་པ་དང་། མངོན་བརྗོད་འཆི་མེད་མཛོད་
ལས། ཡོད་པ་རྟག་པ་མཆོད་འོས་རྣམས་ལ་བདེན་པའི་སྒྲ་འཇུག་
པར་བཤད་པ་དང་། བདེན་ཚིག་དང་འཇིག་རྟེན་པའི་ཡང་དག་
- 155-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པའི་ལྟ་བ་ཞེས་པའི་བདེན་པ་དང་ཡང་དག་པ་ལ་ཡང་ཡུལ་ཕྱིན་ཅི་མ་
ལོག་པ་ཞིག་འཇོག་དགོས་པ་སོགས་སྐབས་སྟོབས་ཀྱིས་གོ་ཚུལ་དང་
སྦྱོར་ཚུལ་མང་དུ་ཡོད་པ་ཤེས་དགོས་པའི་ཕྱིར། དེ་ནི་དཔེར་ན།
སྟོང་ཉིད་དངོས་པོའི་བློ་ཅན་གྱི། ། ཞེས་དང༌། དངོས་སྨྲ་བ་ཞེས་
པའི་དངོས་པོ་དེ་བདེན་གྲུབ་དང༌། དངོས་པོ་ལ་དགག་བྱ་བཅད་
པས་མི་ཆོག་གི་ཞེས་པའི་དངོས་པོ་དེ་བརྗོད་བྱའི་ཡུལ་དང་། རྟོག་གེ་
འབར་བ་ལས། དེ་བཞིན་གཤེགས་པ་དེ་ལས་སྐུ་དེའི་དངོས་པོ་ཉིད་
མི་གཞན་པའི་ཕྱིར་དེ་ནི་དེ་བཞིན་གཤེགས་པའི་སྐུ་ཡིན་པར་འདོད་
དོ། ། དེའི་དངོས་པོ་ཉིད་གང་ཞེ་ན། སྟོང་བ་ཉིད་དེ་ཞེས་པའི་་
དངོས་པོ་དེ་སྟོང་ཉིད་དང་། རྟག་པས་ཟླས་ཕྱེ་བའི་དངོས་པོ་དེ་
དོན་བྱེད་ནུས་པ་ལ་གོ་དགོས་ པ་ སོགས་དངོས་པོ་ཞེས་པའི་སྒྲས་་་་
བརྗོད་ཚད་ ཐམས་ཅད་ཕྱོགས་གཅིག་ཏུ་བསྲེས་མི་རུང་བ་བཞིན་་་་
ནོ། །རང་ཚུགས་མི་ཐུབ་ན་ཚད་མས་གྲུབ་པ་འགལ་ན། དོན་དམ་
བདེན་པ་ཆོས་ཅན། ཚད་མས་མ་གྲུབ་པར་ཐལ། རང་ཚུགས་མི་
ཐུབ་པའི་ཕྱིར་ཏེ། རྟེན་འབྲེལ་ཡིན་པའི་ཕྱིར་ཏེ། ཆོས་ཡིན་པའི་
ཕྱིར་ཏེ། མྱ་ངན་ལས་འདས་པ་ལས་ལྷག་པའི་ཆོས་ཡིན་པའི་ཕྱིར།
རྟགས་ཕྱི་མ་ཁྱོད་ཀྱི་གྲུབ་མཐའ་ལ་ཁས། འདོད་ན་འཕགས་པའི་
མཉམ་བཞག་ཡེ་ཤེས་ཚད་མས་ཀྱང་མ་གྲུབ་པར་ཐལ་ལོ། །འདོད་ན།
- 156 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཚད་གྲུབ་དོན་ནི་བསླུ་བ་མེད་པ་དང་། བསླུ་མེད་དོན་ནི་ཚུགས་
ཐུབ་ ཏུ་ངེས་པའི། ། བཤད་ཚད་གཅིག་ལ་སྦྱོར་བའི་འགལ་འདུ་་་
འདིས། ། དོན་དམ་ཚད་གྲུབ་འཇོག་ལ་བློ་མ་བདེ། ། ཞེས་ སོགས་་་་
ཚིགས་བཅད་མང་དུ་རྩོམས་དང་ཀླུ་སྒྲུབ་དགོངས་རྒྱན་གྱི་ཁ་སྐོང་གི་
འགྲེལ་བར་འགྲོ་ངེས་སོ། །ཀུན་རྫོབ་བདེན་པ་དོན་དམ་དཔྱོད་བྱེད་
ཀྱི་རིགས་ཤེས་ཚད་མས་གྲུབ་ན། ཀུན་རྫོབ་བདེན་པ་བདེན་པར་
གྲུབ་དགོས་པ་ངེད་ཅག་གིས་ཀྱང་ཁས་ལེན་ཏེ། དོན་དམ་དཔྱོད་
བྱེད་ཀྱི་རིགས་ཤེས་ཚད་མ་དེ་བདེན་པར་གྲུབ་མ་གྲུབ་དཔྱོད་བྱེད་
ཡིན་པས་དེའི་དཔྱད་མཐར་གྲུབ་ན་བདེན་པར་གྲུབ་དགོས་པའི་ཕྱིར།
དབུ་མ་འཇུག་པའི་རང་འགྲེལ་དུ། བཅོམ་ལྡན་འདས་ཀྱིས་འཇིག་
རྟེན་ང་དང་ལྷན་ཅིག་རྩོད་ཀྱི། ང་ནི་འཇིག་རྟེན་དང་མི་རྩོད་དེ།
གང་འཇིག་རྟེན་ན་ཡོད་པར་འདོད་པ་དེ་ནི་ང་ཡང་ཡོད་པར་བཞེད་
དོ། །གང་འཇིག་རྟེན་ན་མེད་པར་འདོད་པ་དེ་ནི་ང་ཡང་མེད་པར་
བཞེད་དོ། །ཞེས་གཞི་གྲུབ་ན་ཀུན་རྫོབ་ཏུ་ཡོད་དགོས་པ་དང༌། ཀུན་
རྫོབ་ཏུ་ཡོད་ན་ཡོད་དགོས་པ་གསལ་བར་གསུངས་པ་མི་འཐད་པར་
ཐལ། ཀུན་རྫོབ་ཏུ་ཡོད་པས་ཡོད་གོ་མི་ཆོད་པའི་ཕྱིར་། རྟགས་ཁས།
ཀུན་ རྫོབ་ བཏགས་ ཡོད་ ཙམ་ དུ་ ཡོད་ པས་ ཡོད་ གོ་ མི་ ཆོད་ ན་ ནི།
ཡོད་ན་རང་ངོས་ནས་ཡོད་དགོས་པར་འགྱུར་ལ། དེ་ལྟ་ན། བཞི་
- 157 ཨ



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བརྒྱ་བའི་འགྲེལ་བ་ལས། དངོས་པོ་ཡོད་པར་སྨྲ་བའི་ལྟར་ན། ཇི་
སྲིད་དངོས་པོ་དེའི་ཡོད་པ་ཉིད་ཡིན་པ་དེ་སྲིད་དུ། དེ་ལྟར་རང་གི་
ངོ་བོ་ཡང་ཡོད་པ་ཉིད་ཡིན་ལ། གང་གི་ཚེ་རང་གི་ངོ་བོ་དང་བྲལ་བ་
དེའི་ ཚེ་ དེ་ ལ་ དངོས་ པོ་ དེ་ རྣམ་ པ་ ཐམས་ ཅད་ དུ་མེད་ པའི་ ཕྱིར།
བོང་བུའི་རྭ་དང་འདྲ་བས་གཉིས་སུ་སྨྲ་བ་ལས་མ་འདས་པའི་ཕྱིར་
འདིའི་མངོན་པར་འདོད་པ་ཐམས་ཅད་འགྲིག་དཀའ་བར་འགྱུར་
རོ། །ཞེས་ཡོད་ན་རང་ངོས་ནས་ཡོད་དགོས་པར་འདོད་པ་ལ་གནོད་
བྱེད་བསྟན་པ་ཡང་མི་འཐད་པར་འགྱུར་དགོས་སོ། །ཀུན་རྫོབ་ཚད་
མས་གྲུབ་པ་རྗེ་མི་ལས་ཀྱང་གསུངས་ཏེ། ཨེ་མ་སེམས་ཅན་མེད་
གྱུར་ན། ། དུས་གསུམ་སངས་རྒྱུས་ཅི་ལས་བྱུང༌། ། རྒྱུ་མེད་འབྲས་བུ་
མི་སྲིད་པས། །ཀུན་རྫོབ་བདེན་པའི་དབང་དུ་ནི། །འཁོར་བ་དང་ནི་
མྱ་ངན་འདས། ། ཐམས་ཅད་ཡོད་ཅེས་ཐུབ་པས་གསུངས། ། ཞེས་
སོ། །དེས་ན་ཐ་སྙད་དུ་ཡོད་མེད་འཇོག་ཚུལ་ནི་ཇི་འདྲ་ཞིག་ཡིན་ཞེ་
ན། འདི་ལ་རྗེའི་ལྷག་མཐོང་ཆེན་མོ་ལས། དེ་ལ་ཐ་སྙད་དུ་ཡོད་
པར་འདོད་པ་དང་མེད་པར་འདོད་པ་ནི། ཇི་འདྲ་བ་ཞིག་གི་སྒོ་
ནས་འཇོག་པ་ཡིན་སྙམ་ན། ཐ་སྙད་པའི་ཤེས་པ་ལ་གྲགས་པ་ཡིན་
པ་དང་། ཇི་ལྟར་གྲགས་པའི་དོན་དེ་ལ་ཐ་སྙད་པའི་ཚད་མ་གཞན་
གྱིས་གནོད་པ་མེད་པ་དང༌། དེ་ཁོ་ན་ཉིད་ལའང་རང་བཞིན་ཡོད་
ཡ- 158 -



དངོས་གཞིའི་སྐབས་ཀྱི་འཁྲུལ་བ་དགག་པ།
མེད་ཚུལ་བཞིན་དུ་དཔྱོད་པའི་རིགས་པས་གནོད་པ་མི་འབབ་པ་ཞིག་
ནི་ཐ་སྙད་དུ་ཡོད་པར་འདོད་ལ། དེ་དག་ལས་ལྡོག་པ་ནི་མེད་པར་
འདོད་དོ། །ཞེས་གསུངས་སོ། །དེའི་དོན་ནི་བུམ་པ་ལྟ་བུ་ཀུན་རྫོབ་
བདེན་པ་རྣམས་ཐ་སྙད་པའི་ཤེས་པ་ལ་གྲགས་པ་ཡིན་པ་དང༌། ཐ་
སྙད་པའི་ཚད་མས་གནོད་པ་མེད་པ་དང༌། རང་བཞིན་ཡོད་མེད་
ཚུལ་ བཞིན་ དུ་ དཔྱོད་ པའི་ རིགས་ པས་ གནོད་ པ་ མི་ འབབ་ པ་ སྟེ།
ཁྱད་ཆོས་ གསུམ་ཚང་བའི་སྒོ་ ནས་ ཐ་སྙད་དུ་ཡོད་པར་འཇོག་ལ།
བུམ་པའི་སྟོང་ཉིད་ལྟ་བུ་དོན་དམ་བདེན་པ་རྣམས་ཐ་སྙད་པའི་ཤེས་
པ་ལ་གྲགས་པ་མིན་ཡང་ཐ་སྙད་པའི་ཚད་མ་དང་རང་བཞིན་ཡོད་
མེད་ཚུལ་བཞིན་དུ་དཔྱོད་པའི་རིགས་པས་གནོད་པ་མི་འབབ་པའི་རྒྱུ་
མཚན་གྱིས་ཐ་སྙད་དུ་ཡོད་པར་འཇོག་པ་དང་། ཐ་སྙད་པའི་ཚད་
མའམ་རིགས་ཤེས་ཚད་མ་གང་རུང་གིས་གནོད་ན་ཐ་སྙད་དུ་ཡང་
མེད་དགོས་པ་ལུང་དེའི་དོན་ཡིན་གྱི། ཐ་སྙད་དུ་ཡོད་པ་ལ་གོང་གི་
ཁྱད་ཆོས་དེ་གསུམ་ཚང་དགོས་པ་ནི་ལུང་དེའི་དོན་མིན་ནོ། །ཐ་སྙད་
དུ་ཡོད་མེད་ཀྱི་ཚུལ་འདི་ལེགས་པར་ཤེས་ན་འཁྲུལ་ངོར་ཡོད་པ་ཙམ་
གྱིས་ཐ་སྙད་དུ་ཡོད་པར་འཇོག་མི་རིགས་པའི་ཚུལ་ལེགས་པར་གོ་
ཡོང་ལ། དེས་ན་རྗེ་ཐམས་ཅད་མཁྱེན་པས་རང་བཞིན་གྱིས་གྲུབ་
པའི་མེ་ཅུང་ཟད་ཀྱང་མེད་ན་ཡང་ཐ་སྙད་ཙམ་དུ་མེས་སྲེག་པའི་བྱ་བ་
- 159-



-
-
དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བྱེད་པ་དེ་བསླུ་མེད་བསྙོན་མེད་དུ་འཇོག་པ་མི་འགལ་བ་མགོན་པོ་ཀླུ་
སྒྲུབ་ཀྱི་ལུགས་བཟང་རྨད་དུ་བྱུང་བ་ཡིན་པར་བསྒྲུབས་པ་ལ། སྟག་
ཚང་བས་བློ་ངོར་མ་བདེ་བར་ཐ་སྙད་ཙམ་དུ་སྲེག་པའི་བྱ་བ་བྱེད་པ་དེ་
བསླུ་མེད་ཡིན་ན། ཡུལ་སྟེང་ན་ཐ་སྙད་ཙམ་དུ་སྲེག་པའི་བྱ་བ་བྱེད་
པ་དེ་བསླུ་མེད་ཚུགས་ཐུབ་ཏུ་ཡོད་དགོས་ལ། རང་བཞིན་མེད་པ་
དང་དེ་ལྟར་ཡོད་པ་འདི་འགལ་འདུའི་གཙོ་བོ་ཡིན་ཏེ། དབུ་མ་
ཆེན་པོའི་ལུགས་ལ། ཡུལ་ སྟེང་ནས་ཚུགས་ཐུབ་ཏུ་བྱ་བ་བྱེད་པ་
ལས་ ལྷག་པའི་རང་བཞིན་དགག་རྒྱུ་ཅུང་ཟད་ཀྱང་མེད་པའི་ཕྱིར་
རོ། །ཞེས་བཀག་ལ་དེ་ལ་ཕྱོགས་སྔས་ཁོ་བོས་ཐ་སྙད་ཙམ་དུ་མེས་སྲེག་
པའི་བྱ་བ་བྱེད་པ་དེ་ཚད་གྲུབ་བསླུ་མེད་དུ་ཁས་ལེན་ན་ཡང་ཚུགས་
ཐུབ་མ་སྨྲས་སོ་ཞེ་ན་རང་ཚུགས་མི་ཐུབ་ན་ཚད་མས་གྲུབ་པ་འགལ་ཏེ།
ཚད་གྲུབ་ཀྱི་དོན་ནི་བསླུ་མེད་དང་བསླུ་མེད་ཀྱི་དོན་ནི་ཚུགས་ཐུབ་
ལས་མ་འདས་པའི་ཕྱིར་རོ། ། ཞེས་སྐབས་འདིའི་བསླུ་མེད་ཀྱི་དོན་
ཚུགས་ཐུབ་ལ་བཙན་སྦྱོར་བྱས་ནས་རྗེ་རིན་པོ་ཆེ་ལ་དགག་པ་ལྟར་
སྣང་འདི་ལྟར་བྱས་པ་ལ་ཁྱོད་ཀྱིས་གྲོས་ཕུགས་བཅོལ་འདུག་པ་ནི་
ཤིན་ཏུ་མ་ལེགས་ཏེ། གྲགས་པ་དོན་ལྡན་གྱི་མཁས་པ་ཆེན་པོ་སྟག་ཚང་
བ་ཁོང་གིས་ཀྱང་སྔོན་རྗེ་རིན་པོ་ཆེ་འགོག་ཁུལ་གྱི་སྦྱོར་བ་བྱས་ན་ཡང་
ཕྱིས་སུ་རང་གིས་དགག་པ་བཏང་ཚད་བསེར་བུས་ལྷུན་པོ་སྒུལ་མི་
= 160 -



དངོས་གཞིའི་སྐབས་ཀྱི་འཁྲུལ་བ་དགག་པ། ་
ནུས་པའི་དཔེ་ལྟར་གནོད་བྱེད་དུ་མ་སོང་བ་ཤེས་ཤིང་། རྗེ་རིན་པོ་
ཆེའི་དབུ་མའི་ལྟ་བ་འགྲེལ་སྟངས་དེ་མགོན་པོ་ཀླུ་སྒྲུབ་ཀྱི་དགོངས་པ་
རྨ་མེད་པ་ཡིན་པ་ལེགས་པར་གོ་ནས་ཤེས་ནས་དད་པ་ཐོབ་ཅིང་
འགྱོད་སེམས་དྲག་པོ་དང་བཅས་ཏེ་བཤགས་པ་བྱས་པས་སོ། །
ཡང་ཚད་མས་གྲུབ་མ་གྲུབ་ཐམས་ཅད་ཀྱང་གནས་སྐབས་་་་་
གཞན་ངོར་བདེ་བའི་ཆེད་དུ་བཞག་པ་ཁོ་ན་ཡིན་ཞེས་དང༌། ཚད་
མས་གྲུབ་མ་གྲུབ་ཀྱི་རྣམ་བཞག་མང་བོ་ཡོད་པ་ཐམས་ཅད་ཀུན་་་་
བཏགས་ཀྱི་གྲུབ་མཐའ་གཏན་ལ་ཕབ་པའི་སྐབས་སུ་བཞག་པ་ཡིན་
ཞེས་པའི་ཚིག་འདི་དག་གིས་ཅི་ཟེར་བ་ཡིན། འོ་ན་དབུ་མ་ཆེན་
པོའི་ལུགས་བཟང་གཏན་ལ་འབེབས་པའི་སྐབས་སུ་དབུ་མ་བས་ཁ་ཅི་
ཡང་མི་གྲག་ཟེར་དགོས་སམ། ཡང་ན་ཁ་གང་གྲག་ཐམས་ཅད་ཐལ་
འགྱུར་བའི་རང་ལུགས་འཆད་བྱེད་དུ་མ་སོང་ཟེར་དགོས་སམ། རྩ་
ཤེ་སོགས་དབུ་མའི་བསྟན་བཅོས་རྣམས་སུ་བདེན་གཉིས་ཀྱི་རྣམ་
བཞག་གཏན་ལ་གང་ཕབ་ཐམས་ཅད་ཐལ་འགྱུར་བའི་རང་ལུགས་
མིན་ཟེར་རམ། དབུ་མའི་ལྟ་བ་གཏན་ལ་འབེབ་མཁན་དེ་འཇོག་སྒོམ་
པ་ཞིག་ཡིན་ཟེར་དགོས་སམ་ལེགས་པར་སོམས་ཤིག ཡང་ཀུན་
རྫོབ་ཀྱི་སྣང་བ་འདི་དག་ཚད་མས་གྲུབ་པ་ཡིན་ན་དབུ་མའི་སྐབས་སུ་
དགག་བྱ་ཅི་ཡང་མེད་པར་འགྱུར་ཟེར། ཀུན་རྫོབ་ཚད་གྲུབ་ཡིན་ན་
- 161-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ། །
ཀུན་རྫོབ་བདེན་གྲུབ་ཏུ་འགྱུར་དགོས་པར་འདོད་པ་སྟག་ཚང་ལོ་ཙཱ་
བ་སོགས་ཀྱི་འཁྲུལ་བ་ཡིན་པ་གོང་དུ་བརྗོད་ཟིན་ལ། བརྒྱ་བའི་
འགྲེལ་བ་ལས། ཁོ་བོ་ཅག་ནི་འདིར་དངོས་པོ་རྣམས་རང་གི་ངོ་
བོས་གྲུབ་པ་འགོག་གི་མིག་ལ་སོགས་པ་བྱས་ཤིང་རྟེན་ཅིང་འབྲེལ་
བར་འབྱུང་བ་ལས་ཀྱི་རྣམ་པར་སྨིན་པ་ཉིད་ནི་མི་འགོག་གོ། ཞེས་དབུ་
མའི་སྐབས་སུ་ཀུན་རྫོབ་ཀྱི་སྣང་བ་ཙམ་མི་འགོག་པར་སྣང་བ་བདེན་
གྲུབ་དེ་དགག་བྱར་གསལ་བར་བཤད་པ་དང་། དེ་བཞིན་དུ་འཇུག་
འགྲེལ་ལས་ ཀྱང་། ཡང་གང་ལས་བྱེད་ པ་ པོ་ ནི་ མ་དམིགས་ཀྱི།
ལས་ཀྱང་ཡོད་ལ་རྣམ་པར་སྨིན་པའང་ཡོད་དེ་ཞེས་བརྗོད་པ་དེ་ལས་
ནི་ བྱེད་ པ་ པོ་ རང༌ བཞིན་ དུ་ གྱུར་ བ་ བཀག་ པར་ ཤེས་ པར་ བྱའི།
བརྟེན་ནས་གདགས་པར་བྱ་བ་ཐ་སྙད་ཀྱི་ཡན་ལག་ཏུ་གྱུར་བ་བཀག་
གོ་ཞེས་བྱ་བར་ནི་ཤེས་པར་མི་བྱའོ། །ཞེས་ལས་བྱེད་པ་པོ་དང་རྣམ་
སྨིན་མྱོང་བ་བོའི་སེམས་ཅན་རྣམས་རང་བཞིན་གྱིས་གྲུབ་པ་འགོག་
རིགས་ཀྱི། དེ་འདྲའི་སེམས་ཅན་ཙམ་འགོག་མི་རིགས་པར་་་་་
གསུངས་པ་དང་། ལྕང་སྐྱ་རིན་པོ་ཆེས་ཀྱང་། སྣང་བ་ལིང་ལིང་
དེ་དགག་བྱར་གསུངས་པ་ལས་ཀུན་རྫོབ་ཀྱི་སྣང་བ་ཙམ་པོ་དགག་
བྱར་མ་བཤད་ལ། ཀུན་རྫོབ་ཀྱི་སྣང་བ་མཐའ་དག་འགོག་དགོས་ན་
སྟོང་གཞི་མེད་པའི་སྟོང་ཉིད་ཡན་གར་བ་མི་སྲིད་པས། སྟོང་ཉིད་
- 162 –



དངོས་གཞིའི་སྐབས་ཀྱི་འཁྲུལ་བ་དགག་པ།
ཉི་ཤུ་དང་། སྟོང་ཉིད་བཅོ་བརྒྱད་དང་། ་སྟོང་ཉིད་བཅུ་དྲུག་དང་།
སྟོང་ཉིད་བཞི་དང་། སྟོང་ཉིད་གཉིས་སོགས་ཀྱི་རྣམ་བཞག་ཐམས་
ཅད་ཀྱང་འཇིག་ལ། དེ་ལྟ་ན་བདེན་པ་གཉིས་ཀྱི་ནང་ན་དབུ་མའི་
སྐབས་ སུ་འགོག་མི་དགོས་པའི་ཆོས་གཅིག་ཀྱང་མེད་པས་དེ་འདྲ་
མགོན་པོ་ཀླུ་སྒྲུབ་ཀྱི་ལུགས་ཡིན་པར་འདོད་པ་ནི་ཤེས་པ་རང་བཞིན་
དུ་མི་གནས་པའི་གཏམ་ཁོ་ནའོ། ། ཀུན་རྫོབ་ཚད་གྲུབ་འགོག་པ་་་
འདིས་ནི་དབུ་མ་འཇུག་པའི་མཆོད་བརྗོད་ནས་བཟུང་སྟེ་བཀག་པ་
ཡིན་ཏེ། མཆོད་བརྗོད་དུ། འབྲས་བུའི་སྐབས་སུ་ཡང་སངས་
རྒྱས་རྣམས་ཀྱིས་སྙིང་རྗེ་ཆེན་པོ་ལ་བརྟེན་ནས་གདུལ་བྱའི་ཚོགས་ལ་
ཆོས་ཀྱི་འཁོར་ལོ་བསྐོར་བར་བཤད་ལ། ་ཁྱོད་ལྟར་ན་སངས་རྒྱས་
འཕགས་པའི་རྒྱུད་ལ་སྙིང་རྗེ་ཆེན་པོ་མེད་པའི་ཕྱིར་ཏེ། དེའི་རྒྱུད་
ལ་སེམས་ཅན་ཐམས་ཅད་སྡུག་བསྔལ་དང་བྲལ་འདོད་ཀྱི་བློ་མེད་པའི་
ཕྱིར་ཏེ། དེའི་རྒྱུད་ལ་ཀུན་རྫོབ་ཡུལ་དུ་བྱེད་པའི་བློ་མེད་པའི་ཕྱིར་
ཏེ། ཀུན་རྫོབ་བདེན་པ་ཚད་མས་མ་གྲུབ་པའི་ཕྱིར། འཁོར་་་
གསུམ་ལ་ལན་མེད་དོ། །ཀུན་རྫོབ་ཚད་གྲུབ་ཁས་མི་ལེན་པ་འདི་ནི་
རྒྱང་འཕེན་ལས་ཀྱང་ཤིན་ཏུ་ཐ་ཆད་ཡིན་ཏེ། རྒྱང་འཕེནཔས་རྗེས་
དཔག་ཁས་མི་ལེན་པས་ཚད་མ་ཐམས་ཅད་དབང་བོའི་མངོན་སུམ་
གཅིག་པུར་འདོད་ལ། མངོན་སུམ་གྱིས་མ་མཐོང་ན་མེད་དགོས་
- 163 --



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པར་འདོད་ཀྱང༌། མངོན་སུམ་ལ་མི་བསྙོན་པས་སྐྱེ་བ་སྔ་ཕྱི་ཁས་མི་
ལེན་ཀྱང་མངོན་སུམ་གྱིས་གྲུབ་པའི་གཟུགས་སྒྲ་སོགས་ཁས་ལེན་ལ།
ཁྱོད་ཀྱིས་ནི་སྐྱེ་བ་སྔ་ཕྱི་སོགས་ཚད་མས་གྲུབ་པ་ལྟ་ཞོག མངོན་
སུམ་ཚད་མས་གྲུབ་པའི་གཟུགས་སྒྲ་སོགས་ཀྱང་ཚད་མས་མ་གྲུབ་པར་
འདོད་པས་ སོ། ། ཀུན་རྫོབ་བདེན་པ་ཚད་མས་མ་གྲུབ་པར་ཁས་་་
བླངས་ན་ལུང་རིགས་ཀྱི་གནོད་བྱེད་གཡང་གཟར་ཀྱི་རྦབ་ཆུ་བཞིན་
ཟློག་ཏུ་མེད་པ་འབྱུང་བ་འདི་དག་ཞིབ་ཏུ་ངེས་ན། ཐལ་འགྱུར་བ་
དང་རང་སྡེ་འོག་མ་རྣམས་རྩོད་པའི་ཚེ་ཆོས་ཅན་མཐུན་སྣང་བ་མེད་
པར་བཤད་པའི་དོན་ཡང༌། ཆོས་ཅན་ཚད་མས་མ་གྲུབ་པའི་རྒྱུ་
མཚན་མ་ཡིན་པར་རྒོལ་བ་གཉིས་ཀའི་ལུགས་ལ་ཚད་མས་གྲུབ་ཚུལ་
མཐུན་སྣང་བ་མེད་པའི་དོན་ཡིན་པ་ཟླ་བ་གྲགས་པའི་བཞེད་དགོངས་
མཐར་ཐུག་ཡིན་པར་རྗེ་ཐམས་ཅད་མཁྱེན་པས་ཀུན་མཁྱེན་ཚད་མས་
ལེགས་པར་གཏན་ལ་ཕབ་པ་ལ་ཡང་ཡིད་ཆེས་ཤིང་ངེས་པ་འདྲོངས་
པར་འགྱུར་རོ། ། ཡང་བདེན་མེད་ངེས་པའི་འཕགས་པའི་མཉམ་་་
བཞག་གི་ངོར་རྟེན་འབྲེལ་གྱི་སྣང་ཆ་དང་སྟོང་ཆ་གཉིས་ཀ་ཤར་བར་
འདོད་པ་དང༌། ཀུན་རྫོབ་ཚད་མས་མ་གྲུབ་པར་འདོད་པ་ཡང་
ནང་འགལ་ཆེན་པོ་ཡིན་ཏེ། འདི་ལྟར། ཀུན་རྫོབ་ཀྱི་སྣང་བ་ཆོས་
ཅན། ཚད་མས་གྲུབ་པར་ཐལ། འཕགས་པའི་མཉམ་བཞག་གི་
–
164 བ་ལང་བ་



དངོས་གཞིའི་སྐབས་ཀྱི་འཁྲུལ་བ་དགག་པ།
ངོར་ཤར་བའི་ཕྱིར། མ་ཁྱབ་ན། འཕགས་པའི་མཉམ་བཞག་དེ་
མེད་པ་གསལ་ སྣང་ ཅན་གྱི་བློ་ཡིན་པར་ཐལ་ལོ། ། འཕགས་པའི་
མཉམ་བཞག་གི་ངོར་རྟེན་འབྲེལ་གྱི་སྣང་བ་ ཤར་ན། དེ་འདྲའི་
མཉམ་བཞག་དེ་སྟོང་ཉིད་ལ་གཉིས་སྣང་ནུབ་པའི་བློ་མ་ཡིན་པར་
ཐལ་བ་དང་། སློབ་ལམ་ན་བློ་གཅིག་གིས་བདེན་གཉིས་ཅིག་ཅར་
དུ་མངོན་སུམ་དུ་རྟོགས་པ་ཡོད་པར་ཐལ་བ་དང་། མཉམ་བཞག
དེ་ཉིད་འཁྲུལ་ཤེས་སུ་ཐལ་བ་སོགས་སྐྱོན་མང་བོ་འབབ་པར་མ་
ཟད། མདོ་སྡུད་པ་ལས། གཟུགས་རྣམས་མི་མཐོང་ཚོར་བ་དག་
ཀྱང་མི་མཐོང་ཞིང་། །འདུ་ཤེས་མཐོང་བ་མེད་ལ་སེམས་པ་མི་མཐོང་
ཞིང་། གང་ལ་རྣམ་པར་ཤེས་དང་སེམས་ཡིད་མཐོང་མེད་པ། །འདི་ནི་
ཆོས་མཐོང་ཡིན་ཞེས་དེ་བཞིན་གཤེགས་པས་བསྟན། །ནམ་མཁའ་
མཐོང་ཞེས་སེམས་ཅན་ཚིག་ཏུ་རབ་བརྗོད་པ། །ནམ་མཁའ་ཇི་ལྟར་
མཐོང་སྟེ་དེས་འདི་བརྟག་པར་གྱིས། ། དེ་ལྟར་ཆོས་མཐོང་བ་ཡང་དེ་
བཞིན་གཤེགས་པས་བསྟན། ། མཐོང་བ་དཔེ་གཞན་གྱིས་ནི་བསྙད་
པར་ནུས་མ་ཡིན། །ཞེས་ཐོགས་བཅས་ཀྱི་གཟུགས་ཡོད་ན་དམིགས་
སུ་རུང་བ་ལས་མ་དམིགས་པ་ལ་ནམ་མཁའ་མཐོང་བར་འཇོག་པ་
ལྟར། ཟག་མེད་མཉམ་བཞག་ཡེ་ཤེས་ཀྱིས་ཀྱང་ཆོས་ཅན་ཕུང་བོ་ལྔ་
དང་དགག་བྱ་བདེན་གྲུབ་མ་མཐོང་བར་དེ་དག་གི་ཆོས་ཉིད་མཐོང་
- 165-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
བར་གསུངས་པ་སོགས་དང་ཡང་ཤིན་ཏུ་འགལ་བའི་ཕྱིར། འདི་
དག་གི་ཚུལ་ཤེས་ན་ནི། མདོ་ལས། སུས་རྟེན་འབྲེལ་མཐོང་བ་
དེས་ཆོས་མཐོང་བ་དང་། སུས་ཆོས་མཐོང་བ་དེས་སངས་རྒྱས་་་
མཐོང་བར་བཤད་པ་སོགས་ཀྱི་དོན་ཡང་ལེགས་པར་འཆད་ནུས་པར་
འགྱུར་རོ། །ཡང་སྟོང་ཉིད་མེད་དགག་བསྒོམ་ན་ཆད་ལྟར་ལྷུང་བར་
འདོད་པ་དང་། ཚོགས་སྦྱོར་གྱི་གནས་སྐབས་སུ་བདེན་པའི་སྐྱེ་མེད་
བསྒོམ་པ་ལས་འཕགས་ལམ་ཐོབ་པའི་ཚེ་ཆོས་ཉིད་མངོན་སུམ་དུ་
རྟོགས་པར་འདོད་པ་ཡང་ཤིན་ཏུ་ཡ་ཆ་སྟེ། ཆད་ལྟ་བསྒོམ་པ་ལས་
སྟོང་ཉིད་མངོན་སུམ་དུ་རྟོགས་པར་ཁས་བླངས་པས་སོ། །ཡང་དབུ་
མའི་གཞུང་ལུགས་རྣམས་སུ་ཆོས་ཉིད་ཅི་ཡང་མ་ཡིན་པར་གསུངས་
པའི་ཚིག་ཙམ་ཞིག་ལ་འཁྲུལ་ནས་དེ་ཉིད་ཡོད་མེད་དང་དགག་སྒྲུབ་
གང་དུ་ཡང་ངོས་བཟུང་དུ་མེད་པ་ཞིག་ཏུ་འདོད་པ་ནི། དབུ་མའི་
གཞུང་ལ་ངལ་བ་ཞིབ་ཏུ་མ་བྱས་པའི་བབ་ཅོལ་ཙམ་ཡིན་ཏེ། ཅི་
ཡང་མ་ཡིན་པ་ནི་མེད་དགག་གི་དོན་ཡིན་པའི་ཕྱིར་ཏེ། ཅི་ཡང་མ་
ཡིན་པ་ནི་མེད་པར་དགག་པའི་ཚིག་གོ་ཞེས་སློབ་དཔོན་ལེགས་ལྡན་
འབྱེད་ཀྱིས་གསུངས་པར་བླ་མའི་སྐུ་ཚབ་ཏུ་གསུངས་པའི་ཕྱིར་དང༌།
ཚིག་གསལ་ལས་ཀྱང་། ནམ་མཁའ་ཅི་ཡང་མ་ཡིན་པ་ཉིད་ཀྱི་ཕྱིར་
རླུང་ནམ་མཁའ་ལ་གནས་པ་ལྟར། ཞེས་དང་། རྟོག་གེ་འབར་བ་
— 166 -



དངོས་གཞིའི་སྐབས་ཀྱི་འཁྲུལ་བ་དགག་པ།
ལས་ཀྱང་། དངོས་པོ་མེད་པའི་ངོ་བོ་ཉིད་ཀྱང་ཅི་ཡང་མ་ཡིན་པའི་
ཕྱིར། གཅིག་ཉིད་དང་བྲལ་བའོ། །ཞེས་དང་། ཆོས་ཉིད་ནི་ཅི་ཡང་
མ་ཡིན་པའི་ཕྱིར། ཞེས་སོགས་མང་དུ་གསུངས་པའི་ཕྱིར། ཡང་
ཞིག་པ་དངོས་པོར་འདོད་པ་ཐལ་འགྱུར་བའི་ལུགས་ལ་མ་གྲགས་པའི་
རང་བཟོ་ཡིན་པར་བཤད་ནས། རྩ་ཤེས་ལས། དངོས་དང་་་་
དངོས་མེད་འདུས་བྱས་ཡིན། ། ཞེས་གསུངས་པ། ཞིག་པ་དངོས་
པོར་འདོད་པའི་ཁུངས་སུ་མི་འགྲོ་བའི་ཤེས་བྱེད་དུ། གོང་དེ་མ་
ཐག་ཏུ། མྱ་ངན་འདས་པ་འདུས་མ་བྱས། །ཞེས་གསུངས་པ་འདི་
དྲངས་པ་ནི་སེང་གེའི་ཡ་མགལ་དང་ཁྱིའི་མ་མགལ་སྦྱར་བའི་དཔེ་ཁོ་
ནར་སོང་བས་ཁོ་བོ་ཅག་ལ་ལུང་འདི་དག་གི་དོན་འགལ་མེད་དུ་་
འཆད་པའི་བློ་གྲོས་ཀྱི་ནུས་པ་ཅུང་ཟད་ཀྱང་མེད་དོ་ཞེས་གསལ་བར་
སྨྲས་པ་ཡིན་ནོ། ། འདིའི་ལུགས་ལ་དུས་གསུམ་དངོས་པོར་འདོད་
པས་སྒྲིབ་པ་ཟད་པ་ཙམ་དང་སྒྲིབ་པ་ཞིག་པ་ཙམ་གྱི་འདས་པ་དང་།
ཉོན་མོངས་པ་ལ་སོགས་པའི་རྒྱུན་ཆད་པ་ལས་ཕྱི་མའི་རིགས་འདྲ་མ་
སྐྱེས་པ་ལྟ་བུའི་མ་འོངས་པ་གཉིས་ནི་འདུས་བྱས་ཡིན་པས་མྱང་་་་
འདས་སུ་མི་འཇོག་གི ཉོན་མོངས་ཀྱི་ས་བོན་སྤངས་པ་དང་ཉེར་
ལེན་གྱི་ཕུང་བོའི་སྣང་བ་ནུབ་པའི་གཞིར་གྱུར་བའི་སེམས་ཀྱི་ཆོས་
ཉིད་འདུས་མ་བྱས་དེ་ཉིད་མྱང་འདས་སུ་འཇོག་དགོས་ལ། ཁྱོད་
- 167-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
ཀྱིས་སྒྲིབ་པ་ཞིག་པ་ཙམ་གྱི་འདས་པ་དེ་ཉིད་མྱང་འདས་ཡིན་པ་འོས་
མེད་དུ་བྱས་ནས་གཞུང་སྔ་ཕྱི་ལ་འགལ་བ་བརྗོད་པ་ནི་གཞུང་དོན་ལ་
ཅུང་ ཟད་ ཀྱང་ མ་ བརྟགས་ པའི་ རང་ བཟོ་ འབའ་ ཞིག་ ཡིན་ ཏེ།
དངོས་དང་དངོས་མེད་འདུས་བྱས་ཡིན། ། ཞེས་པའི་དངོས་མེད་ལ་
མྱུ་གུའི་དངོས་པོར་མེད་པའི་དངོས་མེད་དེ་མྱུ་གུའི་ཞིག་པ་ལྟ་བུ་མི་
འཇོག་ན་གང་འདྲ་ཞིག་འཇོག་སྨོས་ཤིག་དང་ཁྱོད་ཀྱི་རྫུན་ཕུགས་ད་
ལྟ་ཉིད་དུ་བརྟོལ་བར་འགྱུར་རོ། ། དངོས་པོ་རང་བཞིན་གྱིས་གྲུབ་
པར་འདོད་པའི་ལུགས་ལ་བཏགས་དོན་བཙལ་ན་མྱུ་གུ་ཞིག་པའི་
མཚན་གཞི་རྙེད་དགོས་པས་དེ་ཉིད་དངོས་པོར་མི་རུང་ལ། རང་
བཞིན་གྱིས་མ་གྲུབ་པར་འདོད་པ་དབུ་མའི་ཕྱོགས་ལ་བཏགས་དོན་
བཙལ་ན་གང་ཡང་མྱུ་གུ་ཞིག་པའི་མཚན་གཞིར་མི་རྙེད་ཀྱང་མ་་་
བརྟགས་མ་དཔྱད་ཙམ་དུ་མྱུ་གུ་ཞིག་པ་དེ་ཉིད་ཞིག་རྒྱུའི་མྱུ་གུ་ལ་
བརྟེན་ནས་སྐྱེས་པ་ཡིན་པས་དངོས་པོ་ཡིན་ནོ། །
ཞིག་པ་དངོས་པོ་ཡིན་པར་ནི་ཚིག་གསལ་ལས། སྐྱེ་བའི་རྐྱེན་
གྱིས་རྒ་ཤི་ཞེས་དང་། འཆི་བ་ཡང་བྱ་བ་གཉིས་སུ་ཉེ་བར་གནས་པ་
ཡིན་ཏེ། འདུ་བྱེད་འཇིག་པར་ཡང་བྱེད་པ་དང༌། ཡོངས་སུ་མི་ཤེས་
པ་རྒྱུན་མི་འཆད་པའི་རྒྱུ་ཡང་འབྱིན་པའོ། ། ཞེས་པའི་ས་བཅུ་བའི་
ལུང་དང༌། འཇིག་པ་རྒྱུ་མེད་དུ་ཁས་བླངས་ནས་འདུས་བྱས་སྐད་
- 168 -



དངོས་གཞིའི་སྐབས་ཀྱི་འཁྲུལ་བ་དགག་པ།
ཅིག་མར་སྨྲ་བའི་འདོད་པ་འགོག་སྐབས། དུས་ གཉིས་པར་མ་་་
བསྡད་པ་ལ་རྒྱུ་མེད་ན་དུས་གཉིས་པར་མི་སྡོད་པ་ལ་ཡང་རྒྱུ་མེད་
དགོས་པས་སྐད་ཅིག་མ་མེད་པར་འགྱུར་ལ། དེ་ལྟ་ན་འདུས་བྱས་
སུ་ཡང་མི་འགྲུབ་ཅིང་འདུས་བྱས་སྐད་ཅིག་མར་སྨྲ་བ་ཡང་མི་འཐད་
ཅེས་པའི་རིགས་པ་སྟེ་ལུང་རིགས་གཉིས་ཀས་བསྒྲུབས་ལ། རིགས་
པ་དྲུག་ཅུ་བ་ལས་ཀྱང་། རྒྱུ་ཟད་ཉིད་ལས་ཞི་བ་ནི། །ཟད་ཅེས་བྱ་
བར་དམིགས་པ་སྟེ། ། ཞེས་སྣུམ་ལྟ་བུའི་རྒྱུ་ཟད་པ་མར་མེ་ལྟ་བུའི་
འབྲས་བུ་ཟད་པའི་རྒྱུར་གསུངས་ཤིང༌། དེ་བཞིན་དུ་རིགས་པ་དྲུག་
ཅུ་བའི་འགྲེལ་བ་ལས་ཀྱང༌། མར་དང་སྙིང་བོ་ཟད་པ་མར་མེ་ཤི་
བའི་རྒྱུར་གསུངས་ལ། བརྒྱ་བ་ལས་ཀྱང་། འབྲས་བུ་ཡིས་ནི་རྒྱུ་
བཤིག་པ། །དེས་ན་མེད་པ་སྐྱེ་མི་འགྱུར། །ཞེས་རྒྱུ་འགགས་པ་འབྲས་
བུ་སྐྱེ་བཞིན་པས་བྱས་པ་དང༌། འདས་པ་དངོས་པོར་བཞེད་པའི་
གནད་ ཀྱིས་ མ་འོངས་ པ་ ཡང་ དངོས་པོར་འགྲུབ་པར་གསུངས་ལ།
འཇུག་པ་ལས་ཀྱང་། གང་ཕྱིར་རང་བཞིན་གྱིས་དེ་མི་འགག་པ། །
དེའི་ཕྱིར་ཀུན་གཞི་མེད་ཀྱང་འདི་ནུས་ཕྱིར། །ལ་ལར་ལས་འགགས་
ཡུན་རིང་ལོན་ལས་ཀྱང༌། །འབྲས་བུ་ཡང་དག་འབྱུང་བར་རིག་པར་
གྱིས། །ཞེས་འགག་པ་རང་བཞིན་གྱིས་མེད་པའི་རྒྱུ་མཚན་གྱིས་ཀུན་
གཞི་ཁས་མི་ལེན་ཅིང་། རྒྱུ་མཚན་དེ་ཉིད་ཀྱིས་ལས་ཞིག་པའི་ཞིག་
- 169 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
པ་ལས་ཕྱིས་ཀྱི་འབྲས་བུ་འབྱུང་བ་འགྲུབ་པར་གསུངས་སོ། །འདས་
མ་འོངས་ཀྱི་འཇོག་ཚུལ་ཐུན་མོང་མ་ཡིན་པ་འདི་ནི་རང་གི་ངོ་བོས་
གྲུབ་པ་ལ་མི་འཐད་ཀྱང་། རང་གི་ངོ་བོས་གྲུབ་པ་ཐ་སྙད་དུ་ཡང་
ཁས་མི་ལེན་པའི་ལུགས་ལ་ཤིན་ཏུ་འཐད་པར་བརྒྱ་བའི་འགྲེལ་བ་
ལས་ཀྱང་གསུངས་པས་ཚུལ་འདི་ནི་སྔ་རབས་པ་རྣམས་ལ་གྲགས་ཆུང་
ཞིང་ལུགས་འདིའི་རིགས་པ་ཕྲ་ལ་ དོན་ཆེ་བ་ཞིག་ ཏུ་ འདུག་ པས།
གོང་དུ་དྲངས་པའི་འཕགས་པ་ཡབ་སྲས་ཀྱི་གཞུང་རྩ་འགྲེལ་དག་གི་
དགོངས་པ་ཇི་ལྟ་བ་བཞིན་རྗེ་ཐམས་ཅད་མཁྱེན་པས་རྩ་ཤེའི་རྣམ་
བཤད་ཆེན་མོར་ཞིབ་ཏུ་གཏན་ལ་ཕབ་ཅིང་དེ་ལ་ཡང་རྨོངས་པ་ཁྱོད་
ཀྱིས་དེ་ནི་དབུ་མའི་ལུགས་ལ་མ་གྲགས་པའི་རང་བཟོ་ཡིན་ནོ་ཞེས་རྗེ་
རིན་པོ་ཆེ་ལ་སྒྲོ་སྐུར་ཚད་མེད་བྱས་འདུག་པ་ནི། ཕྱོགས་ལྷུང་་་་
གདོན་གྱིས་བརླམས་པའི་འབྲས་རྟགས་སུ་ཟད་པས་ཕྱིན་ཆད་བློ་གཟུ་
བོར་གནས་པའི་སྒོ་ནས་ རྗེ་རིན་པོ་ཆེའི་མན་ངག་ལ་བརྟེན་ཏེ་རྩ་
འགྲེལ་རྣམས་ཀྱི་དོན་ལ་ཞིབ་ཏུ་རྟོགས་ཤིག་དང་རྗེ་རིན་པོ་ཆེ་ལ་དང་
བ་འདྲེན་པའི་དུས་གཅིག་ངེས་པར་འོང་ངོ༌། ། ཞིག་པ་རྒྱུས་སྐྱེད་པ་
དང་ཞིག་པས་འབྲས་བུ་སྐྱེད་པ་ནི་རྒྱུན་གྱི་ཞིག་པ་དང་སྐད་ཅིག་མའི་
ཞིག་པ་གང་ཡིན་ཡང་འདྲ་ལ། དུས་གཉིས་པར་ཞིག་པ་དེ་དུས་
དང་པོར་སྐྱེས་པ་ཙམ་ལ་ལྟོས་ཀྱི་གཞན་ལ་ལྟོས་མི་དགོས་པས་སྐད་
– 170 ཡས་



དངོས་གཞིའི་སྐབས་ཀྱི་འཁྲུལ་བ་དགག་པ།
ཅིག་མ་དང་པོ་དེ་ཉིད་དུས་གཉིས་པར་ཞིག་པའི་རྒྱུ་ཡང་ཡིན་ནོ། །
དེས་ན་ཤེས་པ་སྐད་ཅིག་མ་དང་པོ་ཞིག་པ་དང་ཤེས་པ་སྐད་ཅིག་མ་
གཉིས་པ་སྐྱེས་པ་དུས་མཉམ་ཡིན་པས་ཤེས་པ་སྐད་ཅིག་མ་དང་པོ་
ཞིག་པ་རྒྱུར་བྱས་ནས་ཤེས་པ་སྐད་ཅིག་མ་གཉིས་པ་སྐྱེས་པ་མིན་ལ།
དེའི་ཕྱིར་ཁྱོད་ཀྱིས་ཤེས་པ་སྐད་ཅིག་མ་དང་པོ་དང་ཤེས་པ་སྐད་ཅིག་
མ་གཉིས་པའི་བར་དུ་ཤེས་པ་སྐད་ཅིག་མ་དང་པོ་ཞིག་པས་ཆོད་མ་
ཆོད་ཀྱི་བརྟག་པ་བྱས་པ་དེ་ཡང་རིགས་པ་མི་ཤེས་པའི་བྱིས་པའི་རྩེད་
མོ་ཙམ་ཞིག་ཏུ་ཟད་དོ། །ཁྱེད་ཅག་རྣམས་ཀྱིས་རྗེ་རིན་པོ་ཆེ་བཀག་པ་
མཚུངས་ཀྱང་འགོག་ལུགས་གཏན་མི་འདྲ་སྟེ། གོ་ཤཱཀ་སྟག་ལོ་་་
སོགས་ཀྱིས་རྗེ་རིན་པོ་ཆེའི་བཞེད་ལུགས་དངོས་སུ་བཀག་འདུག་པས་
གཡོ་སྒྱུ་དང་མི་འདྲེས་ལ། ཁྱོད་ཀྱིས་ཐ་སྙད་ཚད་གྲུབ་མི་བཞེད་པ་རྗེའི་
དགོངས་པ་ཡིན་ཤག་དང་། གོ་ཤཱཀ་སྟག་ལོ་སོགས་ཀྱི་བཤད་ཚུལ་དེ་
མགོན་པོ་ཀླུ་སྒྲུབ་དང་ཟླ་བ་གྲགས་པའི་དགོངས་པ་ངོ་མ་ཡིན་པའི་
སྒྲུབ་བྱེད་ལྟར་སྣང་མང་དུ་བཀོད་དེ་ཕུགས་མི་འཁྱོལ་བའི་གཡོ་སྒྱུའི་
བྱེད་ཐབས་ཀྱིས་རྗེ་རིན་པོ་ཆེ་བཀག་པ་ནི་ཤིན་ཏུ་མ་འོས་ཏེ། མི་ཁ་
སྡང་བར་འཇིགས་ནས་དངོས་སུ་ཕྱོགས་སྔར་ལེན་མ་ནུས་པ་ཙམ་དུ་
ཟད་པས་སོ། །
སྐྱེས་སྦྱངས་རིགས་པའི་མཆེ་སྡེར་རབ་རྣོ་ཞིང་། །
ཕལ 171
ས་



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
རྣམ་མང་གཞུང་ལུགས་མང་ཐོས་རལ་བ་ཅན། །
ཅི་བདེར་ཉལ་བའི་རང་བྱུང་ཕུག་པའི་སྒོར། །
ཚེ་ཟད་ཝ་མོ་མི་མཐུན་ལས་ཀྱིས་བསྙེགས། །
ད་ནི་འཆོར་མེད་ལག་པའི་སྦར་མོ་ཡིས། །
ཉེར་བཟུང་རབ་རྣོན་མཆེ་བའི་འདྲེན་ཤུགས་ཀྱིས། །
སྤྱོད་པའི་འཇིགས་རུང་གདུག་པའི་ཚུལ་འདི་ལ། །
ཉམ་ཆུང་རི་སྐྱེས་གཞན་གྱིས་བལྟར་བཟོད་དམ། །
ཞེས་པའང་ལུང་དང་རིགས་པས་དྲེགས་པའི་ང་རོ་འབྱིན་པའི་
བར་སྐབས་ཀྱི་ཚིགས་སུ་བཅད་པའོ། །
172 -



བག་ཡོད་པར་གདམས་ཏེ་མཇུག་བསྡུ་བ།
བག་ཡོད་པར་གདམས་ཏེ་མཇུག་བསྡུ་བ།
གསུམ་པ་བག་ཡོད་པར་གདམས་ཏེ་མཇུག་བསྡུ་བ་ནི། ཆགས་
སྡང་གི་དབང་དུ་མ་སོང་བར་ལུང་རིགས་རྣམ་པར་དག་པ་ལ་དཔང་
བཅོལ་ཏེ་དགག་སྒྲུབ་སྦྱོར་བ་ཀུན་ཚང་གི་སྒོ་ནས་རྒྱལ་བའི་གསུང་
རབ་ཀྱི་གནད་དོན་གཏན་ལ་འབེབ་པ་ནི། འཕགས་བོད་མཁས་པ་
མཐའ་དག་གི་སྤྱི་སྲོལ་ཡིན་ལ། ཕྱོགས་ཞེན་གྱི་དམ་བཅའ་ཙམ་ལ་
བརྟེན་ཏེ་རང་གི་གྲུབ་མཐའ་སྐྱོར་བ་ནི་དབང་བོ་རྟུལ་བོའི་ལུགས་
ཡིན་པས་རང་ཅག་གྲུབ་མཐའ་རིས་མེད་ཀྱི་བསྟན་པའི་རྗེས་འཇུག་པ་
རྣམས་ཀྱིས་ཀྱང་། མངོན་པ་མཛོད་ལས། ཁྱིམ་པ་རྣམས་ཚོར་བའི་ཆེད་
དུ་རྩོད་པ་དང་རབ་བྱུང་རྣམས་འདུ་ཤེས་ཀྱི་ཆེད་དུ་རྩོད་པ་་་་་
གསུངས་པ་ལྟར་རྩོད་པའི་རྩ་བ་གོ་མི་བཟློག་ཅིང་། ཀུན་སློང་དྲང་བོ་
དང་བློ་རིག་གཟུ་བོའི་སྒོ་ནས་རྒྱལ་བའི་གསུང་རབ་ཀྱི་བརྗོད་བྱའི་
དཀའ་གནད་ལ་རིགས་པའི་ལམ་ནས་དྲངས་པའི་དགག་བཞག་བྱེད་
པ་ནི་ རང་བློ་ཤེས་བྱའི་གནས་ལ་གོམས་པ་ཇེ་ཆེ་དང་རང་གཞན་་
མཁས་པའི་བཞེད་ཚུལ་ལ་རྒྱུས་ཇེ་ཡོད་དུ་འགྲོ་བའི་ཐབས་ལམ་ཉག་
གཅིག་ ཡིན་ པར་ མ་ ཟད་ བསྟན་ པའི་ མཛེས་ རྒྱན་ དུའང་ འགྲོ་ ལ།
དེའི་ཕྱིར་ཚུལ་དེ་ལྟ་བུའི་སྒོ་ནས་གཞན་གྱི་ལོག་རྟོག་འཇོམས་པའི་
ཕལ 173-



༥
དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
སུན་འབྱིན་བགྱིད་པ་ལ་ནི་བསྟན་པ་ལ་མ་གུས་པ་དང་གཞན་གྱི་གྲུབ་
མཐའ་ལ་སྡང་བའི་སྐྱོན་ཕྲ་མོ་ཙམ་ཡང་མེད་པ་ནི། བཞི་བརྒྱ་བ་ལས།
ཆོས་འདི་དེ་བཞིན་གཤེགས་རྣམས་ཀྱིས། ། རྩོད་པའི་ཆེད་དུ་མ་་་་་
གསུངས་ཏེ། དེ་ལྟའང་འདིས་ནི་གཞན་སྨྲ་རྣམས། ། སྲེག་སྟེ་མེ་
ཡིས་བུད་ཤིང་བཞིན། །ཞེས་དང་། འཇུག་པ་ལས། བསྟན་བཅོས་ལས་
དཔྱད་རྩོད་ལ་ཆགས་པའི་ཕྱིར། །མ་མཛད་རྣམ་གྲོལ་ཕྱིར་ནི་དེ་ཉིད་
བསྟན། ། གལ་ཏེ་དེ་ཉིད་རྣམ་པར་བཤད་པ་ན། ། གཞན་གཞུང་
འཇིག་པར་འགྱུར་ན་ཉེས་པ་མེད། །ཅེས་གསུངས་པ་ལྟར་རོ། །དེ་ལྟ་
མ་ཡིན་པར་ཤིང་རྟ་ཆེན་པོའི་གཞུང་ལུགས་ལ་གྲོས་ཕུགས་མི་གཏོད་
པའི་བླུན་པོ་མཁྲེགས་འཛིན་ཅན་རྣམས་ཀྱིས་གྲུབ་མཐའི་ལ་རྒྱ་རྩོད་པ་
ལྟར་ཆགས་སྡང་ཙམ་ཞིག་སྙིང་བོར་བཟུང་ན་ནི། དགེ་འདུན་སྡེ་རིས་
སུ་གཅོད་པ་ལ་སོགས་པའི་དགག་བྱ་ཤིན་ཏུ་ཆེ་བས་འདི་ལ་རང་ཅག་
ཐུན་མོང་གིས་ཤིན་ཏུ་འཛེམ་དགོས་ཏེ། གང་ཟག་དང་ཆོས་ལ་སྒྲོ་སྐུར་
སོགས་ཆོས་སྤོང་གི་སྡིག་ལས་མི་བཟད་པ་འབྱུང་བའི་སྒོ་ཡིན་པས་
སོ། ། བསྟན་བཅོས་འདིའི་གོང་འོག་རྣམས་སུ་ བདག་གིས་ རྟོག་གེ་
བའི་སྤྱི་ལུགས་ལྟར་ཀུ་རེའི་ཚུལ་གྱིས་ཟུར་ཟ་དང་སྨོད་ཚིག་མང་དུ་
སྨྲས་པར་ཐུགས་དགོངས་ཡངས་པར་མཛོད་ལ། ཕྱིན་ཆད་སྤྲུལ་
བའི་སྐུ་རིན་པོ་ཆེ་ཁྱོད་ཀྱིས་ཀྱང་རྗེ་རིན་པོ་ཆེ་དངོས་སུ་འགོག་མཁན་
ཡ 174 -



བག་ཡོད་པར་གདམས་ཏེ་མཇུག་བསྡུ་བ།
གྱི་ས་སྐྱའི་མཁས་པ་གོ་ཤཱཀ་རྣམ་གཉིས་དང་འཇམ་དབྱངས་ཆོས་རྗེའི་
སློབ་མ་སྟག་ཚང་ལོ་ཙཱ་བས་བཤད་ལུགས་ལ་ཞེ་རྩིས་ཅི་ཆེར་མི་བྱེད་
པར་ཤིང་རྟ་ཆེན་པོ་བློ་བཟང་གྲགས་པའི་དཔལ་གྱི་ལུགས་འདི་ལ་
ཡིད་ཆེས་པར་མཛོད་ཅིག་དང་བསླུ་བར་མི་འགྱུར་ཏེ། མདོ་རྒྱུད་
བསྟན་བཅོས་དུ་མ་ནས་ལུང་གིས་བསྔགས་པའི་སྐྱེས་བུ་ཡིན་པས་
སོ། །ཚུལ་འདི་ལ་བསམས་ནས་རྫོགས་ཆེན་དཔལ་དགེ་རིན་པོ་ཆེས་
ཀྱང༌། མདོ་སྔགས་ལེགས་བཤད་འབྱུང་གནས་ཙོང་ཁ་བ། ། ཞེས་
གསུངས་པ་ཡིན་ལ། རྙིང་མའི་བསྟན་འཛིན་ཆེན་པོ་འགྲོ་མགོན་
ཞབས་དཀར་བས་ཀྱང༌། ཕན་བདེ་འབྱུང་གནས་སངས་རྒྱས་ཀྱི་
བསྟན་པ་རིན་པོ་ཆེ་ལ་རྗེ་རིན་པོ་ཆེས་བྱ་བ་རྒྱ་ཆེན་པོ་མཛད་མཛད་
ཅིག་སུ་གང་གིས་ཀྱང་མ་མཛད་འདུག་ ཁོང་གིས་ཆུང་དུས་ནས་
བཟུང་ཐོས་པ་རྒྱ་ཆེན་པོ་བཙལ། མདོ་སྔགས་ཀྱི་བསྟན་པ་རིན་པོ་
ཆེར་གཞན་གྱིས་མ་རྟོགས་ལོག་རྟོག་ཐེ་ཚོམ་གྱི་དྲི་མས་སྦགས་པ་་་
རྣམས་ལུང་རིགས་བརྒྱ་ཕྲག་དུ་མའི་སྒོ་ནས་བྱི་དོར་ཡང་ཡང་མཛད་
ནས་གསེར་སྦྱངས་བཙོ་མ་ལྟ་བུར་བྱས། ཞེས་དང་། ཁོང་གི་་
ཐུགས་བསྐྱེད་སྨོན་ལམ་གྱི་མཐུས་སྟོད་ཛ་ཏི་དབྱུ་གུས་བརྡུང་ས་མན་
ཆད་ནས་སྨད་རྒྱ་མོ་ཆུ་ལ་དར་འཐག་ས་ཡན་ཆད་རྒྱལ་བའི་བསྟན་པ་
ཕྱོགས་རེ་ཙམ་དུ་མ་སོང་བར་མདོ་སྔགས་ཟུང་དུ་འབྲེལ་བའི་ཟབ་པ་
- 175 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
དང་རྒྱ་ཆེ་བའི་སངས་རྒྱས་ཀྱི་བསྟན་པ་རིན་པོ་ཆེ་གསེར་སྦྱངས་བཙོ་
མ་ལྟ་བུ། དཔེར་ན། གངས་རི་དཀར་པོ་ལ་ཉི་མ་སེར་བོ་ཤར་བ་
བཞིན་དུ་ཕྱོགས་དུས་གནས་སྐབས་ཀུན་ཏུ་དར་ཞིང་རྒྱས་ལ་ཡུན་རིང་
དུ་གནས་རྒྱུ་བྱུང་བ་འདི་ཁོང་གི་དྲིན་ཡིན། དེང་སང་བོད་དུ་དར་
བའི་གྲུབ་མཐའ་ཐམས་ཅད་ཀྱི་ནང་ནས་རྗེའི་རིང་ལུགས་དྲི་མ་མེད་
པ་ཞེས་གཞན་ལས་རབ་དང་ཕུལ་དང་མཆོག་ཏུ་གྱུར་བ་འདི་བྱུང་
ངོ༌། །ཞེས་བསྟན་པའི་གནད་མཁྱེན་ཅིང་གཟུར་གནས་ཡ་རབས་་
དམ་པའི་རང་གཤིས་མངོན་པར་གསལ་བའི་སྡོམ་ཚིག་འདི་འདྲ་་་
ཕེབས་འདུག་པས་དམ་པ་དེ་དག་ནི་དད་གུས་ཡི་རང་གི་གནས་ངོ་མ་
ཞིག་ཡིན་ལ་གྲོགས་མཆོག་ཉིད་ཀྱང་དམ་པ་དེ་དག་གི་རྣམ་ཐར་གྱི་
རྗེས་སུ་འབྲང་ན་ཤིན་ཏུ་འོས་སོ། །དེང་དུས་རང་གཞན་ཆེ་རྒུ་ཕལ་མོ་
ཆེས། ། དམ་པས་བསྔགས་པའི་བཤད་སྒྲུབ་ལམ་བཟང་ལ། ། རྒྱབ་
ཕྱོགས་མནོག་ཆུང་ཟང་ཟིང་འཚོལ་སྒྲུབ་ཀྱིས། །སྲོག་བྲལ་སེང་གེའི་
ངང་ཚུལ་འཛིན་ན་ཡང་། །གྲོགས་ཁྱོད་ཕལ་བའི་ཚུལ་དེར་མ་ཆགས་
པར། །མི་མཐུན་སྙིགས་མའི་རླུང་འཚུབ་ཆེར་གཡོ་ཞིང་། །དམ་ཆོས་
སྒྲུབ་པའི་རྐྱེན་ངན་རུ་འཛིངས་པའི། །དུས་ཀྱི་མཐར་ཡང་རྒྱལ་བའི་
གཞུང་ལུགས་ལ། ། ཐོས་བསམ་སྒོམ་པའི་མཛད་བཟང་མ་དོན་་་་་་
བར། །སྔོན་རབས་མཁས་པའི་ལུགས་སྲོལ་ཇི་བཞིན་དུ། །རྨད་བྱུང་
176 -



བག་ཡོད་པར་གདམས་ཏེ་མཇུག་བསྡུ་བ།
དབུ་མ་ཆེན་པོའི་དཀའ་གནད་ལས། །བརྩམས་ཏེ་གང་སྤོབས་རིགས་
པའི་བརྒལ་བརྟགས་ཀྱིས། ། ལན་གྱི་སྟངས་ཀ་བགྱིས་པ་འདི་ཙམ་
ཡང་། ། ཐུབ་བསྟན་བཤད་པས་རྒྱས་པའི་རྟེན་འབྱུང་དུ། ། མཐོང་
ནས་ཡི་རང་མན་ད་ར་ཡི་ཕྲེང་། ། གུས་བཅས་ལག་པའི་ཡལ་ག་་་་
བརྐྱངས་ཏེ་འབུལ། །སླད་མར་བློ་བཟང་ཞལ་གྱི་བུམ་བཟང་ལས། །
ཟབ་མོ་དབུ་མའི་གཞུང་ལ་སྦྱངས་པའི་གྲོགས། །ཁྱེད་ཀྱི་བློ་ངོར་རང་
བཞིན་མེད་པ་ལ། ། རྒྱུ་འབྲས་རྟེན་འབྲེལ་འཇོག་པ་ དཀའ་མོད་་་་
ཀྱང༌། །དེ་འདྲ་དབུ་མའི་ལུགས་ནི་ཡིན་ནོ་ཞེས། །དེ་སྐད་སྨྲ་བའི་
ཚུལ་ལ་བརྟེན་ན་མཛེས། ། དེ་ལྟ་མིན་པར་གཞན་ལ་ བཀོད་པའི་་་
སྐྱོན། །རང་གིས་ཇི་བཞིན་སྤོང་བར་མ་ནུས་ནས། །ལུགས་མེད་པ་ལ་
རེ་ན་ད་དུང་སློབས། །ཞེས་གསུངས་གདམས་པ་སྙིང་གི་གདུང་སེལ་
བ། ། འདི་ཉིད་རྡོ་ལ་རི་མོ་ཇི་བཞིན་དུ། །ཐུགས་ཀྱི་དཔལ་བེའུར་
ཆོངས་ཤིག་གྲོགས་པོ་ཀྱེ། །
- 177 -



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
་་-
མཇུག་རྩོམ་དང་སྦྱར་བྱང་།
སྨྲས་པ། །
མདོ་སྔགས་ཟབ་རྒྱས་ཆོས་ཚུལ་རྒྱ་མཚོ་ཕྲ་ཞིབ་རིགས་
པའི་སྲུབ་ཤིང་གིས། །
ལེགས་པར་བསྲུབས་ལས་འཁྲུལ་བྲལ་ལེགས་བཤད་ཕན་
བདེ་བདུད་རྩིའི་འབྱུང་གནས་ཆེ། །
འགྲོ་མང་བདེ་འབྱུང་གཙུག་གི་ཏོག་དང་སྲིད་པ་གསུམ་
གྱི་སྒྲོན་མེ་རུ། །
སྦྱོར་མཛད་འཇམ་མགོན་ཙོང་ཁ་བ་ལ་རྐང་གི་ཁོང་ནས་
མི་གུས་སུ། །
ངེས་དོན་གཞུང་བཟང་ལྟ་བའི་མིག་གཅིག་པུ། །
བློ་བཟང་ལེགས་གསུང་སྤྲིན་གྱི་སྒྲ་དབྱངས་ཅན། །
གངས་ལྡན་རལ་བའི་རྒྱན་དུ་འབར་བ་འདིས། །
འཇིག་རྟེན་རྒུད་མུན་འཕྲོག་པ་སུ་ཡིས་འགོག།
མིག་སེར་གྲོགས་དང་ཤེས་ཀྱི་ཁེ་འདོད་པས། །
- 178 -



མཇུག་རྩོམ་དང་སྦྱར་བྱང་།
སྔོན་མའི་ཟེར་སྒྲོས་ཉོག་པོར་བྲིས་པ་ལ། །
མུན་སེལ་སྒྲོན་མེ་འདི་ཞེས་སྐད་གསང་གིས། །
སྒྲོག་འདི་སྨྱོ་འབོག་གདོན་གྱིས་གཟིར་མིན་ནམ། །
བློ་བཟང་ལེགས་བཤད་དབྱིག་གི་རྡར་རྡོ་ལ། །
ཡང་ཡང་བརྡར་བའི་རྣམ་དཔྱོད་རལ་གྲིའི་སོ། །
ལོག་རྟོག་རྐུན་པོའི་སྲོག་རྩ་གཅོད་པ་ལ། །
འདི་ན་རྡོ་རྗེའི་མཚོན་ཆ་ལྟ་བུར་འབར། །
རྨད་བྱུང་དབུ་མ་ཆེན་པོའི་ལུགས་བཟང་ལ། །
ངན་རྟོག་སྙིགས་མས་སློད་པ་མ་བཟོད་པར། །
བརྒལ་ལན་དོན་བཟང་རོ་མངར་འབུམ་རྫོགས་པ། །
བདག་མགྲིན་ཡུར་བར་འོ་མཚོ་བཞིན་དུ་འཕྱུར། །
བློ་གྲོས་མིག་ལྡན་མཁས་པ་དུ་མས་ཀྱང་། །
ཇི་བཞིན་མ་རྟོགས་སྣང་སྟོང་དབུ་མའི་ཚུལ། ། .
སྐྱེས་སྦྱངས་བློ་བརྩོན་ནོར་གྱིས་དབུལ་བ་ཡི། །
དམན་པ་རྣམས་ཀྱི་དཔྱོད་པའི་ཡུལ་མིན་ཡང་། །
ཁ 179-



དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་རྟོག་ཉེས་རྡུལ་སྤྲུག་པའི་རྔ་ཡབ།
འོན་ཀྱང་འཇམ་མགོན་བླ་མའི་ལེགས་བཤད་ལ། །
བརྟེན་ནས་མུན་སྤྲུལ་ཚིག་གི་རྙོག་མ་དེ། །
སེལ་བྱེད་དགག་སྒྲུབ་གཏམ་གྱི་སྦྱོར་བ་འདི། །
ཐོགས་མེད་སྤེལ་ལ་འགལ་བའི་ཆ་ཅི་ཡོད། །
འདིར་འབད་དགེ་བ་རབ་དཀར་ཟླ་ཟེར་དང༌། །
འདྲ་བ་གང་དེས་རང་གཞསའགྲོ་བ་ཀུན། །
མཐར་འཛིན་དབུལ་བའི་གདུང་བ་ཞི་གྱུར་ནས། །
ཡང་དག་ལྟ་བའི་འབྱོར་བས་ཚིམས་པར་ཤོག།།
ཅེས་དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་ལོག་
རྟོག་ཉེས་རྡུལ་སྤྲུག་པའི་རྔ་ཡབ་ཅེས་བྱ་བ་འདི་ནི། མདོ་སྔགས་ཟབ་
རྒྱས་ཀྱི་ལེགས་བཤད་ནམ་མཁའ་མཛོད་ལ་མངའ་བརྙེས་ཤིང་དེང་གི་
དུས་འདིར་ཡུལ་མདོ་སྨད་ཀྱི་བསྟན་འཛིན་ཆེན་པོ་དག་གི་ཁྲོད་ན་དྷུ་
ཛ་ཀའི་ཏོག་ལྟར་མངོན་པར་འཕགས་པ། དུས་གསུམ་གྱི་སངས་རྒྱས་
ཐམས་ཅད་ལས་ཀྱང་བཀའ་དྲིན་ཆེ་བ། བདག་གི་ཐོག་མཐའ་བར་གྱི་
དགེ་བའི་བཤེས་གཉེན་ཆེན་པོ་སྨྲ་བའི་དབང་ཕྱུག་༧རྗེ་དགེ་འདུན་
བསྟན་འཛིན་དང་། ཞི་དུལ་བག་ཡོད་ཀྱི་ལེགས་མཛད་བདག་གིར་
- 180 -



མཇུག་རྩོམ་དང་སྦྱར་བྱང་།
བཞེས་པས་འཕགས་ པ་ ཉེ་བར་འཁོར་ གྱི་ རྣམ་ ཐར་ལ་ ཅོ་འདྲི་བ།
གཞུང་ལུགས་མང་དུ་ཐོས་པའི་ཀུ་སཱ་ལི་ཆེན་པོ་༧དགེ་འདུན་ཆོས་
འཕེལ་དང་། རིག་པའི་གནས་མཐའ་དག་ལ་མཁྱེན་དཔྱོད་ཀྱི་འདབ་
སྟོང་མངོན་པར་གྲོལ་བའི་ལྔ་རིག་སྨྲ་བའི་དབང་བོ་༧འཇིགས་མེད་
ཐེག་མཆོག་སོགས་རྩོད་དུས་ཀྱི་ཐམས་ཅད་མཁྱེན་པ་གཅིག་མིན་དུ་
མའི་བཀའ་དྲིན་ལས་མཐའ་བྲལ་དབུ་མ་ཆེན་པོའི་ཚུལ་སོགས་གཞུང་
ལུགས་ཕྱོགས་རེ་ཙམ་ལ་ཐོས་བསམ་བགྱིད་པའི་སྐལ་བ་རགས་ཙམ་
ཐོབ་པ། རེབ་གོང་སྨད་ཀྱི་ཆར་སྐྱེས་པའི་རྟོག་གེ་བ་བློ་བཟང་ཆོས་
གྲགས་སུ་འབོད་པས། གསེར་ལྗོངས་ཡུལ་གྱི་བྱ་རྒོད་ཕུང་བོའི་རི་བོ་སེ་
ཀུ་བྱ་ཁྱུང་ས་འཛིན་གྱི་རྩེ་མོ་གནམ་དུ་ཟུག་པའི་འདབས་རོལ། སྒྲུབ་
བརྒྱུད་ བསྟན་ པའི་ སྒྲོན་ མེ་ ཡབ་ རྗེ་ སྐལ་ ལྡན་ རྒྱ་ མཚོའི་ གདན་ ས།
ཕྱོགས་ཐམས་ཅད་ལས་རྣམ་པར་རྒྱལ་བ་རོང་བོ་དཔལ་གྱི་དགོན་ཆེན་
གྱི་གར་འདུག་སྤོང་ཁང་ཆོས་ཀྱི་བསྟི་གནས་སུ་སྦྱར་བའི་ཡི་གེ་བ་ནི་
རང་གི་སློབ་བུ་ཐོས་བསམ་གླིང་གི་རིགས་པ་སྨྲ་བ་འཇིགས་མེད་འོད་
ལྡན་ནོ། ། འདིས་ཀྱང་རྣམ་དཔྱོད་ཅན་ལ་དཔྱོད་པའི་སྒོ་ཙམ་ཞིག་
བཏོད་དེ་བསྟན་པའི་རྒྱུན་ལ་ཕན་ཐོགས་པར་གྱུར་ཅིག། ། །
- 181 -



རྩོམ་སྒྲིག་འགན་འཁུར་པ། རྟ་མགྲིན་འཚོ།
མདུན་ཤོག་མཛེས་རིས། ཡང་ཞོ་དོང་།
༄༅། །དགག་ལན་མུན་སེལ་སྒྲོན་མེ་ལ་རྣམ་པར་དཔྱད་པ་
ལོག་རྟོག་ཉེས་རྡུལ་སྤྲུག་པའི་རྔ་ཡབ།
རོང་བོ་བློ་བཟང་ཆོས་གྲགས་ཀྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཞིང་བཀྲམ།
ལན་ཀྲུའུ་ཧཱིན་ཏུ་མཚོན་པར་ཐུམ་བཟོ་ཚད་ཡོད་ཀུང་ཟིས་དཔར།
དེབ་ཚད། ཧོ་སྨིས850X1168 1/32 དཔར་ཤོག5. 781ཡིག་གྲངས་ཁྲི19
2005ལོའི་ཟླ7པར་པར་གཞི་དང་པོ་བསྒྲིགས།
2005ལོའི་ཟླ7པར་པར་ཐེངས་དང་པོ་བཏབ།
དཔར་གྲངས། 1-1000
དཔེ་རྟགས། ISBN7-5421-1034-9 དེབ་རེར་སྒོར། 10. 00
